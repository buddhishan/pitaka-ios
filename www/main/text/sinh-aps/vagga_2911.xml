<div class="chapter ct_vagga" node-id="29110">
    <span class="chapter ct_vagga">2. චර වර්‍ගය</span>
    <div class="chapter-contents">
        <div class="subhead ct_sutta" node-id="29111">
            <span class="subhead ct_sutta">1. චරතො උප්පජ්ජති සූත්‍රය</span>
            <div class="subhead-contents">
                <div class="paragraph" para="11">
                    <span class="paranum">11</span>
                    <div class="bodytext">’’මහණෙනි, ඉදින් සක්මන් කරණ භික්‍ෂුවට</div>
                    <div class="bodytext">’’කාම විතර්‍කයක් හෝ ව්‍යාපාද විතර්‍කයක් හෝ විහිංසා විතර්‍කයක් හෝ උපදීද, භික්‍ෂුවද එය ඉවසයිද, අත් නොහරියිද, දුරු නොකරයිද, පහවූවක් නොකරයිද, නොවැඩීමට නොපමුණුවයිද,</div>
                    <div class="bodytext">’’මහණෙනි, සක්මන් කරන්නේම, කෙලෙස් තවන වීර්‍ය්‍යය නැත්තේද,</div>
                    <div class="bodytext">’’උපවාද භය නැත්තේද, නිතර තිරන්තරයෙන් මෙසේවූ භික්‍ෂුව, කුසීතවූ, හීන වීර්‍ය්‍යය ඇත්තේයයි කියනු ලැබේ.</div>
                    <div class="bodytext">’’මහණෙනි, සිටි භික්‍ෂුවටද, කාම විතර්‍කයක් හෝ ව්‍යාපාද විතර්‍කයක් හෝ විහිංසා විතර්‍කයක් හෝ උපදීද, භික්‍ෂුවද එය ඉවසයිද, අත් නොහරියිද, දුරු නොකරයිද, පහවූවක් නොකරයිද, නොවැඩීමට නොපමුණුවයිද,</div>
                    <div class="bodytext">’’මහණෙනි, සිටියේම, කෙලෙස් තවන වීර්‍ය්‍යය නැත්තේද, උපවාද භය නැත්තේද, නිතර තිරන්තරයෙන් මෙසේවූ භික්‍ෂුව, කුසීතවූ, හීන වීර්‍ය්‍යය ඇත්තේයයි කියනු ලැබේ.</div>
                    <div class="bodytext">’’මහණෙනි, වැඩහුන් භික්‍ෂුවටද, කාම විතර්‍කයක් හෝ ව්‍යාපාද විතර්‍කයක් හෝ විහිංසා විතර්‍කයක් හෝ උපදීද, භික්‍ෂුවද එය ඉවසයිද, අත් නොහරියිද, දුරු නොකරයිද, පහවූවක් නොකරයිද, නොවැඩීමට නොපමුණුවයිද,</div>
                    <div class="bodytext">’’මහණෙනි, වැඩ සිටියේම, කෙලෙස් තවන වීර්‍ය්‍යය නැත්තේද, උපවාද භය නැත්තේද, නිතර තිරන්තරයෙන් මෙසේවූ භික්‍ෂුව, කුසීතවූ, හීන වීර්‍ය්‍යය ඇත්තේයයි කියනු ලැබේ.</div>
                    <div class="bodytext">’’මහණෙනි, නිදි දුරු කරණ සයනය කරන්නාවූ භික්‍ෂුවටද, කාම විතර්‍කයක් හෝ ව්‍යාපාද විතර්‍කයක් හෝ විහිංසා විතර්‍කයක් හෝ උපදීද, භික්‍ෂුවද එය ඉවසයිද, අත් නොහරියිද, දුරු නොකරයිද, පහවූවක් නොකරයිද, නොවැඩීමට නොපමුණුවයිද,</div>
                    <div class="bodytext">’’මහණෙනි, සයනය කරන්නේම, කෙලෙස් තවන වීර්‍ය්‍යය නැත්තේද, උපවාද භය නැත්තේද, නිතර තිරන්තරයෙන් මෙසේවූ භික්‍ෂුව, කුසීතවූ, හීන වීර්‍ය්‍යය ඇත්තේයයි කියනු ලැබේ.</div>
                    <div class="bodytext">’’මහණෙනි, සක්මන් කරණ භික්‍ෂුවට,</div>
                    <div class="bodytext">’’කාම විතර්‍කයක් හෝ ව්‍යාපාද විතර්‍කයක් හෝ විහිංසා විතර්‍කයක් හෝ උපදීද, භික්‍ෂුව එය නොඉවසයිද, අත් හරියිද, දුරු කරයිද, පහවූවක් කරයිද, වැඩීමට නොයවයිද,</div>
                    <div class="bodytext">’’මහණෙනි, සක්මන් කරන්නාවූ භික්‍ෂුව කෙලෙස් තවන වීර්‍ය්‍යය ඇත්තේද,</div>
                    <div class="bodytext">’’උපවාද භය ඇත්තේද, නිතර නිරන්තරයෙන් මෙසේවූ භික්‍ෂුව පටන්ගන්නාලද වීර්‍ය්‍යය ඇත්තේ නිවන කරා යවන ලද ආත්මය ඇත්තේයයි කියනු ලැබේ.</div>
                    <div class="bodytext">’’මහණෙනි, සිටිවනම සිටි භික්‍ෂුවට, කාම විතර්‍කයක් හෝ ව්‍යාපාද විතර්‍කයක් හෝ විහිංසා විතර්‍කයක් හෝ උපදීද, භික්‍ෂුව එය නොඉවසයිද, අත් හරියිද, දුරු කරයිද, පහවූවක් කරයිද, වැඩීමට නොයවයිද,</div>
                    <div class="bodytext">’’මහණෙනි, සිටියේම කෙලෙස් තවන වීර්‍ය්‍යය ඇත්තේද, උපවාද භය ඇත්තේද, නිතර නිරන්තරයෙන් මෙසේවූ භික්‍ෂුව පටන්ගන්නාලද වීර්‍ය්‍යය ඇත්තේ නිවන කරා යවන ලද ආත්මය ඇත්තේයයි කියනු ලැබේ.</div>
                    <div class="bodytext">’’මහණෙනි, හිඳගත් භික්‍ෂුවට, කාම විතර්‍කයක් හෝ ව්‍යාපාද විතර්‍කයක් හෝ විහිංසා විතර්‍කයක් හෝ උපදීද, භික්‍ෂුව එය නොඉවසයිද, අත් හරියිද, දුරු කරයිද, පහවූවක් කරයිද, වැඩීමට නොයවයිද,</div>
                    <div class="bodytext">’’මහණෙනි, හිඳගත්තේම කෙලෙස් තවන වීර්‍ය්‍යය ඇත්තේද, උපවාද භය ඇත්තේද, නිතර නිරන්තරයෙන් මෙසේවූ භික්‍ෂුව පටන්ගන්නාලද වීර්‍ය්‍යය ඇත්තේ නිවන කරා යවන ලද ආත්මය ඇත්තේයයි කියනු ලැබේ.</div>
                    <div class="bodytext">’’මහණෙනි, සයනය කරමින් නිදි දුරු කරණ භික්‍ෂුවට, කාම විතර්‍කයක් හෝ ව්‍යාපාද විතර්‍කයක් හෝ විහිංසා විතර්‍කයක් හෝ උපදීද, භික්‍ෂුව එය නොඉවසයිද, අත් හරියිද, දුරු කරයිද, පහවූවක් කරයිද, වැඩීමට නොයවයිද,</div>
                    <div class="bodytext">’’මහණෙනි, සයනය කරන්නේම කෙලෙස් තවන වීර්‍ය්‍යය ඇත්තේද, උපවාද භය ඇත්තේද, නිතර නිරන්තරයෙන් මෙසේවූ භික්‍ෂුව පටන්ගන්නාලද වීර්‍ය්‍යය ඇත්තේ නිවන කරා යවන ලද ආත්මය ඇත්තේයයි කියනු ලැබේ.</div>
                    <div class="bodytext">’’සක්මන් කරමින් හෝ, ඉදින් සිටිමින් හෝ, හිඳිමින් හෝ නොහොත් සයනය කරමින් හෝ යමෙක් ලාමකවූ, ක්ලේශ නිශ්‍රිතවූ, විතර්‍කයක් සිතයිද, මුළාව උපදවන අරමුණු කෙරෙහි මුළාවූ, නපුරු මාර්‍ගයට පිළිපන් එබඳු භික්‍ෂුව උතුම් සම්බෝධිය ස්පර්‍ශ කරන්නට සුදුසු නොවේ.</div>
                    <div class="bodytext">යමෙක් තෙම සක්මන් කරමින් හෝ සිටිමින් හෝ හිඳිමින් හෝ නොහොත් සයනය කරමින් හෝ විතර්‍කය සංසිඳුවා, විතර්‍කයන් ව්‍යපසමණය කිරීමෙහි යෙදුනු ඒ එබඳුවූ භික්‍ෂුව උතුම් සම්බෝධිය ස්පර්‍ශ කිරීමට සුදුසු වෙයි.’’</div>
                </div>
            </div>
        </div>
        <div class="subhead ct_sutta" node-id="29112">
            <span class="subhead ct_sutta">2. සම්පන්න සීල සූත්‍රය</span>
            <div class="subhead-contents">
                <div class="paragraph" para="12">
                    <span class="paranum">12</span>
                    <div class="bodytext">’’මහණෙනි, සම්පූර්‍ණ සිල් ඇත්තෝව, සම්පූර්‍ණ ප්‍රාතිමොක්‍ෂ ඇත්තෝව වාසය කරව්. ප්‍රාතිමොක්‍ෂ සංවර සීලයෙන් යුක්තව වාසය කරව්. ආචාරයෙන් හා ගෝචරයෙන් යුක්තවූවාහු, ස්වල්ප මාත්‍ර වරදෙහි භය දක්නා සුළුව, සියලු ශික්‍ෂා පදයන් දැඩිව සමාදන්ව හික්මෙව්. මහණෙනි, සම්පූර්‍ණ සිල් ඇත්තෝව වාසය කරන්නාවූ, සම්පූර්‍ණ ප්‍රාතිමොක්‍ෂ ඇති, ප්‍රාතිමොක්‍ෂ සංවරයෙන් සංවරණයවී වාසය කරන්නාවූ, ආචාරයෙන් හා ගෝචරයෙන් යුක්තවූ, ස්වල්ප මාත්‍ර වරදෙහි භය දක්නා සුළුව, ශික්‍ෂා පදයන් දැඩිව ගෙන හික්මෙන්නාවූ තොප විසින් මත්තෙහි කුමක් කටයුතු වන්නේද?</div>
                    <div class="bodytext">’’මහණෙනි, ඉදින් සක්මන් කරන්නාවූ භික්‍ෂුවට,</div>
                    <div class="bodytext">’’අභිධ්‍යාව හා ව්‍යාපාදය පහවූයේ වේද, ථීනම්ද්‍ධය, උද්‍ධච්ච කුක්කුච්චය, විචිකිච්ඡාව ප්‍රහීණවූවාහු වෙත්ද, වීර්‍ය්‍ය පටන්ගන්නා ලද්දේද, නොහැකුළුණේද, සිහිය එළඹ සිටියාද, නොමුළාවූවාද, කය සංසිඳුණේද, දාහ නැත්තේද, සිත සමාහිත වූයේද, එකඟ වූයේද,</div>
                    <div class="bodytext">’’මහණෙනි, සක්මන් කරන්නාවූ භික්‍ෂුව කෙලෙස් තවන වීර්‍ය්‍ය ඇත්තේ,</div>
                    <div class="bodytext">’’උපවාදයට භය ඇත්තේ, නිතර නිරන්තරයෙන් පටන්ගන්නාලද වීර්‍ය්‍යය ඇත්තේ, නිවන කරා යවන ලද ආත්මභාවය ඇත්තේයයි කියයි.</div>
                    <div class="bodytext">’’මහණෙනි, ඉදින් සිටි භික්‍ෂුවට, අභිධ්‍යාව හා ව්‍යාපාදය පහවූයේ වේද, ථීනම්ද්‍ධය, උද්‍ධච්ච කුක්කුච්චය, විචිකිච්ඡාව ප්‍රහීණවූවාහු වෙත්ද, වීර්‍ය්‍ය පටන්ගන්නා ලද්දේද, නොහැකුළුණේද, සිහිය එළඹ සිටියාද, නොමුළාවූවාද, කය සංසිඳුණේද, දාහ නැත්තේද, සිත සමාහිත වූයේද, එකඟ වූයේද,</div>
                    <div class="bodytext">’’මහණෙනි, මෙබඳුවූ සිටි භික්‍ෂුව කෙලෙස් තවන වීර්‍ය්‍ය ඇත්තේ, උපවාදයට භය ඇත්තේ, නිතර නිරන්තරයෙන් පටන්ගන්නාලද වීර්‍ය්‍යය ඇත්තේ, නිවන කරා යවන ලද ආත්මභාවය ඇත්තේයයි කියයි.</div>
                    <div class="bodytext">’’මහණෙනි, හිඳගත් භික්‍ෂුවට, අභිධ්‍යාව හා ව්‍යාපාදය පහවූයේ වේද, ථීනම්ද්‍ධය, උද්‍ධච්ච කුක්කුච්චය, විචිකිච්ඡාව ප්‍රහීණවූවාහු වෙත්ද, වීර්‍ය්‍ය පටන්ගන්නා ලද්දේද, නොහැකුළුණේද, සිහිය එළඹ සිටියාද, නොමුළාවූවාද, කය සංසිඳුණේද, දාහ නැත්තේද, සිත සමාහිත වූයේද, එකඟ වූයේද,</div>
                    <div class="bodytext">’’මහණෙනි, මෙසේවූ හිඳගත් භික්‍ෂුව, කෙලෙස් තවන වීර්‍ය්‍ය ඇත්තේ,</div>
                    <div class="bodytext">’’උපවාදයට භය ඇත්තේ, නිතර නිරන්තරයෙන් පටන්ගන්නාලද වීර්‍ය්‍යය ඇත්තේ, නිවන කරා යවන ලද ආත්මභාවය ඇත්තේයයි කියයි.</div>
                    <div class="bodytext">’’මහණෙනි, සයනය කරමින් නොනිඳා සිටින භික්‍ෂුවට,</div>
                    <div class="bodytext">’’අභිධ්‍යාව හා ව්‍යාපාදය පහවූයේ වේද, ථීනම්ද්‍ධය, උද්‍ධච්ච කුක්කුච්චය, විචිකිච්ඡාව ප්‍රහීණවූවාහු වෙත්ද, වීර්‍ය්‍ය පටන්ගන්නා ලද්දේද, නොහැකුළුණේද, සිහිය එළඹ සිටියාද, නොමුළාවූවාද, කය සංසිඳුණේද, දාහ නැත්තේද, සිත සමාහිත වූයේද, එකඟ වූයේද,</div>
                    <div class="bodytext">’’මහණෙනි, මෙසේවූ සයනය කරමින් නිදි දුරු කරන්නාවූ භික්‍ෂුව, කෙලෙස් තවන වීර්‍ය්‍යය ඇත්තේ, උපවාදයට භය ඇත්තේ, නිතර නිරන්තරයෙන් පටන්ගන්නාලද වීර්‍ය්‍යය ඇත්තේ, නිවන කරා යවන ලද ආත්මභාවය ඇත්තේයයි කියයි.</div>
                    <div class="bodytext">’’භික්‍ෂුව යම් විධියකින් හැසිරෙන්නේද, යම් විධියකින් සිටින්නේද, යම් විධියකින් හිඳින්නේද, යම් විධියකින් සයනය කරන්නේද, යම් විධියකින් අත් පා හකුළුවන්නේද, යම් විධියකින් අත් පා දිග හරින්නේද, ලෝකයාගේ ඉපදීම යම්තාක්ද, ඒතාක් උඩ, මැද, යට පඤ්ච සම්බන්‍ධ කර්‍මයන්ගේ උදයව්‍යය බලන හැම කල්හි, සිහි චිත්ත සමථයට ගැලපෙන ප්‍රතිපදාවට අනුව හික්මෙන එබඳු භික්‍ෂුව නිරන්තරයෙන් බැහැර කළ ආත්මය ඇත්තේයයි කීහු.’’</div>
                </div>
            </div>
        </div>
        <div class="subhead ct_sutta" node-id="29113">
            <span class="subhead ct_sutta">3. සම්මප්පධාන සූත්‍රය</span>
            <div class="subhead-contents">
                <div class="paragraph" para="13">
                    <span class="paranum">13</span>
                    <div class="bodytext">’’මහණෙනි, උතුම් වීර්‍ය්‍යයෝ මේ සතර දෙනෙක් වෙත්. කවර සතර දෙනෙක්ද යත්?</div>
                    <div class="bodytext">’’මහණෙනි, මේ ශාසනයෙහි මහණතෙම, නූපන් ලාමක අකුශල ධර්‍මයන්ගේ නොඉපදීම පිණිස කැමැත්ත උපදවයිද, වෑයම් කරයිද, වීර්‍ය්‍යය පටන් ගනීද, සිත යොදවයිද, ප්‍රධන් වීර්‍ය්‍යය කරයිද, උපන් ලාමක අකුශල ධර්‍මයන් ප්‍රහාණය කිරීම පිණිස කැමැත්ත උපදවයිද, වෑයම් කරයිද, වීර්‍ය්‍යය පටන් ගනීද, සිත යොදවයිද, ප්‍රධන් වීර්‍ය්‍යය තරයිද, නූපන් කුශල ධර්මයන් ඉපදවීම පිණිස, කැමැත්ත උපදවයිද, වෑයම් කරයිද, වීර්‍ය්‍යය පටන් ගනීද, සිත යොදවයිද, ප්‍රධන් වීර්‍ය්‍යය කරයිද, උපන් කුශල ධර්මයන්ගේ ස්ථිතිය පිණිස, නොමුළාබව පිණිස, වැඩීම පිණිස, විපුලත්‍වයට යාම පිණිස, භාවනාවෙන් සම්පූර්‍ණවීම පිණිස, සිත උපදවයිද, වෑයම් කරයිද, වීර්‍ය්‍යය පටන් ගනීද, සිත යොදවයිද, ප්‍රධන් වීර්‍ය්‍යය තරයිද, මහණෙනි, මේ සතර සම්‍යක් ප්‍රධානයෝයි.</div>
                    <div class="bodytext">’’සම්‍යක් ප්‍රධානයෝ වට්ට නම් මාර ධෙය්‍යයන් ඉක්මවා සිටියාහ. ජාති මරණ භය යන්ගේ පරතෙරට ගිය, (ඉන් යුක්ත) ක්‍ෂීණාශ්‍රවයෝ අනිශ්‍රිතයෝය. සේනා සහිත මාරයා නසා සිටි ඒ ක්‍ෂීණාශ්‍රවයෝ සතුටට පැමිණියහ. මාර බලය ඉක්මවා සිටි ඔවුහු, තෘෂ්ණා නම් ඒජා නැත්තොය. ඔවුහු සැපයෙන් යුක්තවූහ.’’</div>
                </div>
            </div>
        </div>
        <div class="subhead ct_sutta" node-id="29114">
            <span class="subhead ct_sutta">4. පධාන චතුක්ක සූත්‍රය</span>
            <div class="subhead-contents">
                <div class="paragraph" para="14">
                    <span class="paranum">14</span>
                    <div class="bodytext">’’මහණෙනි, මේ වීර්‍ය්‍ය සතරෙකි. කවර සතරක්ද යත්?</div>
                    <div class="bodytext">’’සංවර ප්‍රධානය, ප්‍රහාණ ප්‍රධානය, භාවනා ප්‍රධානය, අනුරක්‍ෂණ ප්‍රධානය යන සතරයි.</div>
                    <div class="bodytext">’’මහණෙනි, සංවර ප්‍රධානය කවරේද? මහණෙනි, මේ ශාසනයෙහි මහණතෙම ඇසින් රූපයක් දැක,</div>
                    <div class="bodytext">’’නිමිති නොගන්නේ වේද, අනුව්‍යඤ්ජන නොගන්නේ වේද, යම් කාරණයකින් චක්‍ෂුරින්‍ද්‍රියයෙහි අසංවරව හැසිරෙන්නහු වෙත අභිධ්‍යා, ව්‍යාපාද සංඛ්‍යාත ලාමක අකුශල ධර්මයන් නැවත, නැවත පහළවන්නාහුද, ඔහුගේ සංවරය පිණිස පිළිපදී.</div>
                    <div class="bodytext">’’චක්‍ෂුරින්‍ද්‍රියය රකී. චක්‍ෂුරින්‍ද්‍රියයෙහි සංවරයට පැමිණෙයි.</div>
                    <div class="bodytext">’’කණින් ශබ්දයක් අසා නිමිති නොගන්නේ වේද, අනුව්‍යඤ්ජන නොගන්නේ වේද, යම් කාරණයකින් සොතෙන්‍ද්‍රියයෙහි අසංවරව හැසිරෙන්නහු වෙත අභිධ්‍යා, ව්‍යාපාද සංඛ්‍යාත ලාමක අකුශල ධර්මයන් නැවත, නැවත පහළවන්නාහුද, ඔහුගේ සංවරය පිණිස පිළිපදී. සොතෙන්‍ද්‍රියය රකී. සොතෙන්‍ද්‍රියයෙහි සංවරයට පැමිණෙයි.</div>
                    <div class="bodytext">’’නාසයෙන් ඝණධයක් ආඝ්‍රාණය කොට නිමිති නොගන්නේ වේද, අනුව්‍යඤ්ජන නොගන්නේ වේද, යම් කාරණයකින් ඝානෙන්‍ද්‍රියයෙහි අසංවරව හැසිරෙන්නහු වෙත අභිධ්‍යා, ව්‍යාපාද සංඛ්‍යාත ලාමක අකුශල ධර්මයන් නැවත, නැවත පහළවන්නාහුද, ඔහුගේ සංවරය පිණිස පිළිපදී. ඝානෙන්‍ද්‍රියය රකී. ඝානෙන්‍ද්‍රියයෙහි සංවරයට පැමිණෙයි.</div>
                    <div class="bodytext">’’දිවෙන් රසයක් විඳ නිමිති නොගන්නේ වේද, අනුව්‍යඤ්ජන නොගන්නේ වේද, යම් කාරණයකින් ජීවෙන්‍ද්‍රියයෙහි අසංවරව හැසිරෙන්නහු වෙත අභිධ්‍යා, ව්‍යාපාද සංඛ්‍යාත ලාමක අකුශල ධර්මයන් නැවත, නැවත පහළවන්නාහුද, ඔහුගේ සංවරය පිණිස පිළිපදී. ජීවෙන්‍ද්‍රියය රකී. ජීවෙන්‍ද්‍රියයෙහි සංවරයට පැමිණෙයි.</div>
                    <div class="bodytext">’’කයින් පහසක් විඳ නිමිති නොගන්නේ වේද, අනුව්‍යඤ්ජන නොගන්නේ වේද, යම් කාරණයකින් කායෙන්‍ද්‍රියයෙහි අසංවරව හැසිරෙන්නහු වෙත අභිධ්‍යා, ව්‍යාපාද සංඛ්‍යාත ලාමක අකුශල ධර්මයන් නැවත, නැවත පහළවන්නාහුද, ඔහුගේ සංවරය පිණිස පිළිපදී. කායෙන්‍ද්‍රියය රකී. කායෙන්‍ද්‍රියයෙහි සංවරයට පැමිණෙයි.</div>
                    <div class="bodytext">’’සිතින් ධර්‍මයක් දැන නිමිති නොගන්නේ වේද, අනුව්‍යඤ්ජන නොගන්නේ වේද, යම් කාරණයකින් මනෙන්‍ද්‍රියයෙහි අසංවරව හැසිරෙන්නහු වෙත අභිධ්‍යා, ව්‍යාපාද සංඛ්‍යාත ලාමක අකුශල ධර්මයන් නැවත, නැවත පහළවන්නාහුද, ඔහුගේ සංවරය පිණිස පිළිපදී. මනෙන්‍ද්‍රියය රකී. මනෙන්‍ද්‍රියයෙහි සංවරයට පැමිණෙයි.</div>
                    <div class="bodytext">’’මහණෙනි, ප්‍රහාණ ප්‍රධානය කවරේද? මහණෙනි, මේ ශාසනයෙහි මහණ තෙම උපන් කාම විතර්‍කය නොඉවසයිද, දුරුකරයිද, අත්හරියිද, පහවූවක් කරයිද, අභාවයට පමුණුවයිද, උපන් ව්‍යාපාද විතර්‍කය නොඉවසයිද, දුරුකරයිද, අත්හරියිද, පහවූවක් කරයිද, අභාවයට පමුණුවයිද, උපන් විහිංසා විතර්‍කය නොඉවසයිද, දුරුකරයිද, අත්හරියිද, පහවූවක් කරයිද, අභාවයට පමුණුවයිද, උපනුපන් ලාමක අකුශල ධර්‍මයන් නොඉවසයිද, දුරුකරයිද, අත්හරියිද, පහවූවක් කරයිද, අභාවයට පමුණුවයිද, මහණෙනි, මේ ප්‍රහාණ ප්‍රධානයයි කියනු ලැබේ.</div>
                    <div class="bodytext">’’මහණෙනි, භාවනා ප්‍රධානය කවරේද?</div>
                    <div class="bodytext">’’මහණෙනි, මේ ශාසනයෙහි මහණ තෙම විවේක සංඛ්‍යාත නිවන ඇසුරුකළ, නිරෝධ සංඛ්‍යාත නිවන ඇසුරුකළ, විදර්‍ශනාවය මාර්‍ගය දෙසට නැමුණු</div>
                    <div class="bodytext">’’ස්මෘති සම්බොජ්ඣඞගය වඩයි.</div>
                    <div class="bodytext">’’මහණෙනි, මේ ශාසනයෙහි මහණ තෙම විවේක සංඛ්‍යාත නිවන ඇසුරුකළ, නිරෝධ සංඛ්‍යාත නිවන ඇසුරුකළ, විදර්‍ශනාවය මාර්‍ගය දෙසට නැමුණු, ධර්‍මවිචය සම්බොජ්ඣඞ්ගය වඩයි. මහණෙනි, මේ ශාසනයෙහි මහණ තෙම විවේක සංඛ්‍යාත නිවන ඇසුරුකළ, නිරෝධ සංඛ්‍යාත නිවන ඇසුරුකළ, විදර්‍ශනාවය මාර්‍ගය දෙසට නැමුණු වීර්‍ය්‍ය සම්බොජ්ඣඞ්ගය වඩයි. මහණෙනි, මේ ශාසනයෙහි මහණ තෙම විවේක සංඛ්‍යාත නිවන ඇසුරුකළ, නිරෝධ සංඛ්‍යාත නිවන ඇසුරුකළ, විදර්‍ශනාවය මාර්‍ගය දෙසට නැමුණු, ප්‍රීති සම්බොජ්ඣඞ්ගය වඩයි. මහණෙනි, මේ ශාසනයෙහි මහණ තෙම විවේක සංඛ්‍යාත නිවන ඇසුරුකළ, නිරෝධ සංඛ්‍යාත නිවන ඇසුරුකළ, විදර්‍ශනාවය මාර්‍ගය දෙසට නැමුණු, පස්සද්ධි සම්බොජ්ඣඞ්ගය වඩයි. මහණෙනි, මේ ශාසනයෙහි මහණ තෙම විවේක සංඛ්‍යාත නිවන ඇසුරුකළ, නිරෝධ සංඛ්‍යාත නිවන ඇසුරුකළ, විදර්‍ශනාවය මාර්‍ගය දෙසට නැමුණු, සමාධි සම්බොජ්ඣඞ්ගය වඩයි. මහණෙනි, මේ ශාසනයෙහි මහණ තෙම විවේක සංඛ්‍යාත නිවන ඇසුරුකළ, නිරෝධ සංඛ්‍යාත නිවන ඇසුරුකළ, විදර්‍ශනාවය මාර්‍ගය දෙසට නැමුණු, උපෙක්ඛා සම්බොජ්ඣඞ්ගය වඩයි. මහණෙනි, මේ භාවනා ප්‍රහාණයයි කියනු ලැබේ.</div>
                    <div class="bodytext">’’මහණෙනි, අනුරක්‍ෂණ ප්‍රධානය කවරේද? මහණෙනි, මේ ශාසනයෙහි මහණ තෙම උපන්නාවූ අට්ඨික සංඥාව, පුලවක සංඥාව, විනීලක සංඥාව, විපුබ්බක සංඥාව, විච්ඡිද්දක සංඥාව, උද්‍ධුමාතක සංඥාව යන යහපත් සමාධි නිමිති ආරක්‍ෂා කරයිද, මහණෙනි, මේ අනුරක්‍ෂණ ප්‍රහාණයයි කියනු ලැබේ. මහණෙනි, මේ සතර ප්‍රධානයෝයි.</div>
                    <div class="bodytext">’’සංවරයද, ප්‍රහාණයද, භාවනාවද, අනුරක්‍ෂණයද යන මේ සතර ප්‍රධානයේ ආදිච්චබන්ධුවූ බුදුරජානන් වහන්සේ විසින් දේශනා කරණ ලදී. මෙහි කෙලෙස් තවන වීර්‍ය්‍යයෙන් යුත් යම් භික්‍ෂුවක් වේද, ඔහු දුක ක්‍ෂය වීමට පමුණුවන්නේය.’’</div>
                </div>
            </div>
        </div>
        <div class="subhead ct_sutta" node-id="29115">
            <span class="subhead ct_sutta">5. අග්ගපඤ්ඤත්ති සූත්‍රය</span>
            <div class="subhead-contents">
                <div class="paragraph" para="15">
                    <span class="paranum">15</span>
                    <div class="bodytext">’’මහණෙනි, මේ අග්‍ර පැනවීම් සතරක් වෙත්. කවර සතර දෙනෙක්ද යත්.</div>
                    <div class="bodytext">’’මහණෙනි, යම් මේ රාහු අසුරේන්‍ද්‍රයෙක් වේද, ආත්මභාව ඇත්තන් අතුරෙන් මොහු අග්‍රයි. මහණෙනි, යම් මේ මන්‍ධාතු රජෙක් වේද, කාමභෝගීන්ගෙන් මොහු අග්‍රයි. මහණෙනි, යම් මේ පාපී මාරයෙක් වේද, අධිපති භාවයෙන් මොහු අග්‍රයි. මහණෙනි, දෙවියන් සහිත, මරුන් සහිත, බඹුන් සහිත, ශ්‍රමණ බ්‍රාහ්මණයන් සහිත දිව්‍ය මනුෂ්‍ය ප්‍රජාවෙහි, අර්‍හත් සම්‍යක් සම්බුද්‍ධ තථාගතයන් වහන්සේ අග්‍රයයි කියනු ලැබේ. මහණෙනි, මේ සතර උත්තම ප්‍රඥප්තිය.</div>
                    <div class="bodytext">’’ආත්මභාව ඇත්තන්ගෙන් රාහු අසුරේන්‍ද්‍ර තෙම ශ්‍රේෂ්ඨයි. කාමභෝගීන්ගෙන් මහාමන්‍ධාතු රජ ශ්‍රේෂ්ඨයි. අධිපතීන් අතරෙන් ඎද්‍ධියෙන් යසසින් බබලන මාරයා ශ්‍රේෂඨයි. උඩද, සරසද, යටද ලෝකයාගේ උත්පත්ති යම්තාක් ලෝකයෙහි දෙවියන් සහිත ලෝකයාට බුදුන් අග්‍රයයි කියනු ලැබේ.’’</div>
                </div>
            </div>
        </div>
        <div class="subhead ct_sutta" node-id="29116">
            <span class="subhead ct_sutta">6. චතුකොඛුම්ම සූත්‍රය</span>
            <div class="subhead-contents">
                <div class="paragraph" para="16">
                    <span class="paranum">16</span>
                    <div class="bodytext">’’මහණෙනි, මේ සියුම් ස්වභාවයන් දැනගන්නා නුවණ සතරෙකි. කවර සතර දෙනෙක්ද යත්.</div>
                    <div class="bodytext">’’මහණෙනි, මේ ශාසනයෙහි මහණ තෙම රූපයෙහි උතුම්වූ සියුම් ලක්‍ෂණ දැනගන්නා නුවණින් යුක්ත වේද, ඒ සියුම් රූප ලක්‍ෂණ දැනගන්නාවූ නුවණට වඩා උතුම්වූ හෝ ප්‍රණීතවූ හෝ අනික් රූප ලක්‍ෂණ දැනගන්නාවූ ඥානයක් ඒ සියුම්වූ රූප ලක්‍ෂණ දැනගන්නාවූ ඥානයට වඩා උතුම්වූ හෝ ප්‍රණීතවූ හෝ අනික් රූප ලක්‍ෂණ දැනගන්නාවූ ඥානයක් නොපතයි. සියුම්වූ වේදනා ලක්‍ෂණ දැනගන්නාවූ නුවණින් යුක්ත වේද, සියුම් වේදනා දැනගන්නාවූ ඥානයට වඩා උතුම්වූ හෝ ප්‍රණීතවූ අනික් සියුම් වෙදනා ලක්‍ෂණ දැනගන්නාවූ ඥානයක් නොදකියි. සියුම් වෙදනා ලක්‍ෂණ දැනගන්නාවූ ඥානයට වඩා උතුම්වූ හෝ ප්‍රණීතවූ හෝ අනික් වෙදනා ලක්‍ෂණ ඇත්තාවූ ඥානයක් නොපතයි. සියුම්වූ සංඥා ලක්‍ෂණ දැනගන්නා ඥානයෙන් යුක්ත වේද, ඒ සියුම් සංඥා ලක්‍ෂණ දැනගන්නා ඥානයට වඩා උතුම්වූද, ප්‍රණීතවූද, අනික් සංඥා ලක්‍ෂණ දැනගන්නා ඥානයක් නොදකියි. ඒ සියුම් සංඥා ලක්‍ෂණ දැන ගන්නා ඥානයට වඩා උතුම්වූද, ප්‍රණීතවූද, අනික් සංඥා ලක්‍ෂණ දැනගන්නාවූ ඥානයක් නොපතයි. සියුම්වූ සංස්කාර ලක්‍ෂණ දැනගන්නාවූ උතුම් ඥානයෙන් යුක්තවූයේ වෙයි. ඒ සියුම් සංස්කාර ලක්‍ෂණ දැනගන්නා ඥානයට වඩා උතුම්වූද, ප්‍රණීතවූද, සංස්කාර ලක්‍ෂණ දැනගන්නා අනික් ඥානයක් නොදකියි. ඒ සියුම් සංස්කාර ලක්‍ෂණ දැනගන්නා ඥානයට වඩා උතුම්වූද, ප්‍රණිතවූද අනික් සියුම් සංස්කාර ලක්‍ෂණ දැනගන්නා ඥානයක් නොපතයි.</div>
                    <div class="bodytext">’’රූපස්කන්‍ධයාගේ සියුම් භාවය දැන, වේදනාවන්ගේ ප්‍රභවය දැන, යම් හෙයකින් සංඥාව උපදීද, එයද දැන, යම් තැනකදී නිරුද්‍ධවේද, එයද දැන, සංස්කාරයන් අනිත්‍ය භාවයෙන් තමාගෙන් අන්‍යවූවක් වශයෙන්ද, දුක් වශයෙන්ද, අනාත්ම වශයෙන්ද දැන, ශාන්ති පදයෙහි ඇළුනු ශාන්තවූ, මනාව දක්නාවූ ඒ මහණ සෙනාවාහන සහිත මාරයා නසා අන්තිම ශරීරය දරයි.’’</div>
                </div>
            </div>
        </div>
        <div class="subhead ct_sutta" node-id="29117">
            <span class="subhead ct_sutta">7. පළමුවෙනි අගතිගමන සූත්‍රය</span>
            <div class="subhead-contents">
                <div class="paragraph" para="17">
                    <span class="paranum">17</span>
                    <div class="bodytext">’’මහණෙනි, මේ අගතියට යාම් සතරකි. කවර සතර දෙනෙක්ද යත්,</div>
                    <div class="bodytext">’’ඡන්‍දයෙන් අගතියට යයි. ද්වේෂයෙන් අගතියට යයි. මොහයෙන් අගතියට යයි. භයෙන් අගතියට යයි. මහණෙනි, මේ සතර අගතියට යෑම් සතරය.</div>
                    <div class="bodytext">’’ඡන්‍දයෙන්, ද්වේෂයෙන්, භයෙන්, මොහයෙන් යමෙක් ධර්‍මය ඉක්මවයිද, ඔහුගේ යසස කථවර පක්‍ෂයෙහි චන්‍ද්‍රයා මෙන් පිරිහෙයි..’’</div>
                </div>
            </div>
        </div>
        <div class="subhead ct_sutta" node-id="29118">
            <span class="subhead ct_sutta">8. දෙවෙනි අගතිගමන සූත්‍රය</span>
            <div class="subhead-contents">
                <div class="paragraph" para="18">
                    <span class="paranum">18</span>
                    <div class="bodytext">’’මහණෙනි, මේ අගතියට නොයෑම් සතරක් වෙත්. කවර සතර දෙනෙක්ද යත්,</div>
                    <div class="bodytext">’’ඡන්‍දයෙන් අගතියට නොයයිද. ද්වේෂයෙන් අගතියට නොයයිද. මොහයෙන් අගතියට නොයයිද. භයෙන් අගතියට නොයයිද. මහණෙනි, මේ සතර අගතියට නොයෑම් සතරය.</div>
                    <div class="bodytext">’’ඡන්‍දයෙන්, ද්වේෂයෙන්, භයෙන්, මොහයෙන් යමෙක් ධර්‍මය නොයික්මවයිද, ඔහුගේ යසස පුර පක්‍ෂයෙහි චන්‍ද්‍රයා සේ පිරෙයි.’’</div>
                </div>
            </div>
        </div>
        <div class="subhead ct_sutta" node-id="29119">
            <span class="subhead ct_sutta">9. තුන්වෙනි අගතිගමන සූත්‍රය</span>
            <div class="subhead-contents">
                <div class="paragraph" para="19">
                    <span class="paranum">19</span>
                    <div class="bodytext">’’මහණෙනි, මේ අගතියට යාම් සතරකි. කවර සතර දෙනෙක්ද යත්,</div>
                    <div class="bodytext">’’ඡන්‍දයෙන් අගතියට යයි. ද්වේෂයෙන් අගතියට යයි. මොහයෙන් අගතියට යයි. භයෙන් අගතියට යයි. මහණෙනි, මේ සතර අගතියට යෑම් සතරය.</div>
                    <div class="bodytext">’’මහණෙනි, මේ අගතියට නොයෑම් සතරක් වෙත්. කවර සතර දෙනෙක්ද යත්,</div>
                    <div class="bodytext">’’ඡන්‍දයෙන් අගතියට නොයයිද. ද්වේෂයෙන් අගතියට නොයයිද. මොහයෙන් අගතියට නොයයිද. භයෙන් අගතියට නොයයිද. මහණෙනි, මේ සතර අගතියට නොයෑම් සතරය.</div>
                    <div class="bodytext">’’ඡන්‍දයෙන්, ද්වේෂයෙන්, භයෙන්, මොහයෙන් යමෙක් ධර්‍මය ඉක්මවයිද, ඔහුගේ යසස කථවර පක්‍ෂයෙහි චන්‍ද්‍රයා මෙන් පිරිහෙයි..’’</div>
                    <div class="bodytext">’’ඡන්‍දයෙන්, ද්වේෂයෙන්, භයෙන්, මොහයෙන් යමෙක් ධර්‍මය නොයික්මවයිද, ඔහුගේ යසස පුර පක්‍ෂයෙහි චන්‍ද්‍රයා සේ පිරෙයි.’’</div>
                </div>
            </div>
        </div>
        <div class="subhead ct_sutta" node-id="291110">
            <span class="subhead ct_sutta">10. භත්තුද්දේසක සූත්‍රය</span>
            <div class="subhead-contents">
                <div class="paragraph" para="20">
                    <span class="paranum">20</span>
                    <div class="bodytext">’’මහණෙනි, මේ ධර්‍ම සතරකින් යුක්තවූ භත්තුද්දේසක තෙම ප්‍රත්‍ය බෙදන්නා ගෙන එන ලද්දක් හෙලන්නේ යම්සේද, එසේ නරකයේ උපදී. කවර සතරකින්ද යත්?</div>
                    <div class="bodytext">’’ඡන්‍දයෙන් අගතියට යයිද, ද්වේෂයෙන් අගතියට යයිද, මොහයෙන් අගතියට යයිද, භයෙන් අගතියට යයිද, මහණෙනි, මේ ධර්‍ම සතරින් යුක්තවූ භත්තුද්දේසක තෙම ගෙන එන ලද්දක් හෙලන්නේ යම් සේද, එසේ නරකයෙහි උපදී.</div>
                    <div class="bodytext">’’මහණෙනි, ධර්‍ම සතරකින් යුක්තවූ භත්තුද්දේසක තෙම ගෙන එන ලද්දක් හෙලන්නේ යම්සේද, එසේ ස්වර්‍ගයෙහි උපදී. කවර කරුණු සතරකින්ද යත්. ඡන්‍දයෙන් අගතියට නොයයි, ද්වේෂයෙන් අගතියට නොයයි, මොහයෙන් අගතියට නොයයි, භයෙන් අගතියට නොයයි, මහණෙනි, මේ ධර්‍ම සතරින් යුක්තවූ භත්තුද්දේසක තෙම ගෙන එන ලද්දක් හෙලන්නේ යම් සේද, එසේ සුගතියෙහි උපදී.</div>
                    <div class="bodytext">’’වස්තුකාම, ක්ලේශකාමයන්හි සංයම නොවූ යම්කිසි ජන කෙනෙක් අධාර්මික වෙත්ද, අධර්‍මය ගරු කරන්නාහුද, ඡන්‍දයෙන්ද, ද්වෙෂයෙන්ද, භයෙන්ද, මොහයෙන්ද, අගතියට යනසුථ වෙත්ද, මෙතෙමේ පිරිස් කසටයයි කියනු ලැබේ.’’ ’’දන්නාසුථ ශ්‍රමණයන් වහන්සේ (බුදුන්) විසින් මෙසේ වදාරණ ලදී. එසේ හෙයින් පැසසුම් ලැබිය යුතුවූ, ඒ යම් සත් පුරුෂයෝ ධර්‍මයෙහි සිටියාහු පව් නොකරත්ද, ඡන්‍දයෙන්, ද්වේෂයෙන්, භයින්, මෝහයෙන් අගතියට නොයන්නාහුද, මේ තෙමේ පිරිස් බබලවන්නායයි කියනු ලැබේ. දන්නාවූ ශ්‍රමණයන් වහන්සේ විසින් මෙසේ වදාරණ ලදී.’’</div>
                </div>
            </div>
        </div>
    </div>
    <div class="centre ct_vagga ending">චර වර්‍ගය නිමි.</div>
    <div class="paragraph udana" para="udana"></div>
</div>