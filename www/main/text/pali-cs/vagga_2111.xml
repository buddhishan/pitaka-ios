<div class="chapter ct_samyuththa" node-id="21110">
    <span class="chapter ct_samyuththa">2. දෙවපුත්තසංයුත්තං</span>
    <div class="chapter-contents">
        <div class="title ct_vagga" node-id="21111">
            <span class="title ct_vagga">1. පඨමවග්ගො</span>
            <div class="title-contents">
                <div class="subhead ct_sutta" node-id="21114">
                    <span class="subhead ct_sutta">1. පඨමකස්සපසුත්තං</span>
                    <div class="subhead-contents">
                        <div class="paragraph" para="82">
                            <span class="paranum">82</span>
                            <div class="bodytext"> එවං 
                                <pb ed="T" n="1.0063"/>
                                <pb ed="V" n="1.0054"/>
                                <pb ed="P" n="1.0046"/>
                                <pb ed="M" n="1.0043"/> මෙ සුතං - එකං සමයං භගවා සාවත්ථියං විහරති ජෙතවනෙ අනාථපිණ්ඩිකස්ස ආරාමෙ. අථ ඛො කස්සපො දෙවපුත්තො අභික්කන්තාය රත්තියා අභික්කන්තවණ්ණො කෙවලකප්පං ජෙතවනං ඔභාසෙත්වා යෙන භගවා තෙනුපසඞ්කමි; උපසඞ්කමිත්වා භගවන්තං අභිවාදෙත්වා එකමන්තං අට්ඨාසි. එකමන්තං ඨිතො ඛො කස්සපො දෙවපුත්තො භගවන්තං එතදවොච - ‘‘භික්ඛුං භගවා පකාසෙසි, නො ච භික්ඛුනො අනුසාස’’න්ති. ‘‘තෙන හි කස්සප, තඤ්ඤෙවෙත්ථ පටිභාතූ’’ති.
                            </div>
                            <div class="gatha">‘‘සුභාසිතස්ස සික්ඛෙථ, සමණූපාසනස්ස ච;</div>
                            <div class="gathalast">එකාසනස්ස ච රහො, චිත්තවූපසමස්ස චා’’ති.</div>
                            <div class="bodytext">ඉදමවොච කස්සපො දෙවපුත්තො; සමනුඤ්ඤො සත්ථා අහොසි. අථ ඛො කස්සපො දෙවපුත්තො ‘‘සමනුඤ්ඤො මෙ සත්ථා’’ති භගවන්තං අභිවාදෙත්වා පදක්ඛිණං කත්වා තත්ථෙවන්තරධායීති.</div>
                        </div>
                    </div>
                </div>
                <div class="subhead ct_sutta" node-id="21115">
                    <span class="subhead ct_sutta">2. දුතියකස්සපසුත්තං</span>
                    <div class="subhead-contents">
                        <div class="paragraph" para="83">
                            <span class="paranum">83</span>
                            <div class="bodytext"> සාවත්ථිනිදානං. එකමන්තං ඨිතො ඛො කස්සපො දෙවපුත්තො භගවතො සන්තිකෙ ඉමං ගාථං අභාසි -</div>
                            <div class="gatha">‘‘භික්ඛු 
                                <pb ed="T" n="1.0064"/>
                                <pb ed="V" n="1.0055"/> සියා ඣායී විමුත්තචිත්තො,
                            </div>
                            <div class="gatha">ආකඞ්ඛෙ චෙ හදයස්සානුපත්තිං;</div>
                            <div class="gatha">ලොකස්ස ඤත්වා උදයබ්බයඤ්ච,</div>
                            <div class="gathalast">සුචෙතසො අනිස්සිතො තදානිසංසො’’ති.</div>
                        </div>
                    </div>
                </div>
                <div class="subhead ct_sutta" node-id="21116">
                    <span class="subhead ct_sutta">3. මාඝසුත්තං</span>
                    <div class="subhead-contents">
                        <div class="paragraph" para="84">
                            <span class="paranum">84</span>
                            <div class="bodytext"> සාවත්ථිනිදානං 
                                <pb ed="P" n="1.0047"/>. අථ ඛො මාඝො දෙවපුත්තො අභික්කන්තාය රත්තියා අභික්කන්තවණ්ණො කෙවලකප්පං ජෙතවනං ඔභාසෙත්වා යෙන භගවා තෙනුපසඞ්කමි; උපසඞ්කමිත්වා භගවන්තං අභිවාදෙත්වා එකමන්තං අට්ඨාසි 
                                <pb ed="M" n="1.0044"/>. එකමන්තං ඨිතො ඛො මාඝො දෙවපුත්තො භගවන්තං ගාථාය අජ්ඣභාසි -
                            </div>
                            <div class="gatha">‘‘කිංසු ඡෙත්වා සුඛං සෙති, කිංසු ඡෙත්වා න සොචති;</div>
                            <div class="gathalast">කිස්සස්සු එකධම්මස්ස, වධං රොචෙසි ගොතමා’’ති.</div>
                            <div class="gatha">‘‘කොධං ඡෙත්වා සුඛං සෙති, කොධං ඡෙත්වා න සොචති;</div>
                            <div class="gatha">කොධස්ස විසමූලස්ස, මධුරග්ගස්ස වත්‍රභූ;</div>
                            <div class="gathalast">වධං අරියා පසංසන්ති, තඤ්හි ඡෙත්වා න සොචතී’’ති.</div>
                        </div>
                    </div>
                </div>
                <div class="subhead ct_sutta" node-id="21117">
                    <span class="subhead ct_sutta">4. මාගධසුත්තං</span>
                    <div class="subhead-contents">
                        <div class="paragraph" para="85">
                            <span class="paranum">85</span>
                            <div class="bodytext"> සාවත්ථිනිදානං. එකමන්තං ඨිතො ඛො මාගධො දෙවපුත්තො භගවන්තං ගාථාය අජ්ඣභාසි -</div>
                            <div class="gatha">‘‘කති 
                                <pb ed="T" n="1.0065"/> ලොකස්මිං පජ්ජොතා, යෙහි ලොකො පකාසති;
                            </div>
                            <div class="gathalast">භවන්තං පුට්ඨුමාගම්ම, කථං ජානෙමු තං මය’’න්ති.</div>
                            <div class="gatha">‘‘චත්තාරො 
                                <pb ed="V" n="1.0056"/> ලොකෙ පජ්ජොතා, පඤ්චමෙත්ථ න විජ්ජති;
                            </div>
                            <div class="gathalast">දිවා තපති ආදිච්චො, රත්තිමාභාති චන්දිමා.</div>
                            <div class="gatha">‘‘අථ අග්ගි දිවාරත්තිං, තත්ථ තත්ථ පකාසති;</div>
                            <div class="gathalast">සම්බුද්ධො තපතං සෙට්ඨො, එසා ආභා අනුත්තරා’’ති.</div>
                        </div>
                    </div>
                </div>
                <div class="subhead ct_sutta" node-id="21118">
                    <span class="subhead ct_sutta">5. දාමලිසුත්තං</span>
                    <div class="subhead-contents">
                        <div class="paragraph" para="86">
                            <span class="paranum">86</span>
                            <div class="bodytext"> සාවත්ථිනිදානං. අථ ඛො දාමලි දෙවපුත්තො අභික්කන්තාය රත්තියා අභික්කන්තවණ්ණො කෙවලකප්පං ජෙතවනං ඔභාසෙත්වා යෙන භගවා තෙනුපසඞ්කමි; උපසඞ්කමිත්වා භගවන්තං අභිවාදෙත්වා එකමන්තං අට්ඨාසි. එකමන්තං ඨිතො ඛො දාමලි දෙවපුත්තො භගවතො සන්තිකෙ ඉමං ගාථං අභාසි -</div>
                            <div class="gatha">‘‘කරණීයමෙතං බ්‍රාහ්මණෙන, පධානං අකිලාසුනා;</div>
                            <div class="gathalast">කාමානං විප්පහානෙන, න තෙනාසීසතෙ භව’’න්ති.</div>
                            <div class="gatha">‘‘නත්ථි කිච්චං බ්‍රාහ්මණස්ස (දාමලීති භගවා),</div>
                            <div class="gathalast">කතකිච්චො හි බ්‍රාහ්මණො.</div>
                            <div class="gatha">‘‘යාව 
                                <pb ed="M" n="1.0045"/> න ගාධං ලභති නදීසු,
                            </div>
                            <div class="gatha">ආයූහති 
                                <pb ed="P" n="1.0048"/> සබ්බගත්තෙභි ජන්තු;
                            </div>
                            <div class="gatha">ගාධඤ්ච ලද්ධාන ථලෙ ඨිතො යො,</div>
                            <div class="gathalast">නායූහතී 
                                <pb ed="T" n="1.0066"/> පාරගතො හි සොව 
                                <span class="note">(සොති (සී. පී. ක.), හොති (ස්‍යා. කං.), සො (?))</span>.
                            </div>
                            <div class="gatha">‘‘එසූපමා දාමලි බ්‍රාහ්මණස්ස,</div>
                            <div class="gatha">ඛීණාසවස්ස නිපකස්ස ඣායිනො;</div>
                            <div class="gatha">පප්පුය්‍ය ජාතිමරණස්ස අන්තං,</div>
                            <div class="gathalast">නායූහතී පාරගතො හි සො’’ති 
                                <span class="note">(හොතීති (ස්‍යා. කං.))</span>.
                            </div>
                        </div>
                    </div>
                </div>
                <div class="subhead ct_sutta" node-id="21119">
                    <span class="subhead ct_sutta">6. කාමදසුත්තං</span>
                    <div class="subhead-contents">
                        <div class="paragraph" para="87">
                            <span class="paranum">87</span>
                            <div class="bodytext"> සාවත්ථිනිදානං 
                                <pb ed="V" n="1.0057"/>. එකමන්තං ඨිතො ඛො කාමදො දෙවපුත්තො භගවන්තං එතදවොච - ‘‘දුක්කරං භගවා, සුදුක්කරං භගවා’’ති.
                            </div>
                            <div class="gatha">‘‘දුක්කරං වාපි කරොන්ති (කාමදාති භගවා),</div>
                            <div class="gatha">සෙඛා සීලසමාහිතා;</div>
                            <div class="gatha">ඨිතත්තා අනගාරියුපෙතස්ස,</div>
                            <div class="gathalast">තුට්ඨි හොති සුඛාවහා’’ති.</div>
                            <div class="bodytext">‘‘දුල්ලභා භගවා යදිදං තුට්ඨී’’ති.</div>
                            <div class="gatha">‘‘දුල්ලභං වාපි ලභන්ත්න්ත්ති (කාමදාති භගවා),</div>
                            <div class="gatha">චිත්තවූපසමෙ රතා;</div>
                            <div class="gatha">යෙසං දිවා ච රත්තො ච,</div>
                            <div class="gathalast">භාවනාය රතො මනො’’ති.</div>
                            <div class="bodytext">‘‘දුස්සමාදහං භගවා යදිදං චිත්ත’’න්ති.</div>
                            <div class="gatha">‘‘දුස්සමාදහං වාපි සමාදහන්ත්න්ත්ති (කාමදාති භගවා),</div>
                            <div class="gatha">ඉන්ද්‍රියූපසමෙ රතා;</div>
                            <div class="gatha">තෙ ඡෙත්වා මච්චුනො ජාලං,</div>
                            <div class="gathalast">අරියා ගච්ඡන්ති කාමදා’’ති.</div>
                            <div class="bodytext">‘‘දුග්ගමො 
                                <pb ed="M" n="1.0046"/> භගවා විසමො මග්ගො’’ති.
                            </div>
                            <div class="gatha">‘‘දුග්ගමෙ විසමෙ වාපි, අරියා ගච්ඡන්ති කාමද;</div>
                            <div class="gatha">අනරියා විසමෙ මග්ගෙ, පපතන්ති අවංසිරා;</div>
                            <div class="gathalast">අරියානං සමො මග්ගො, අරියා හි විසමෙ සමා’’ති.</div>
                        </div>
                    </div>
                </div>
                <div class="subhead ct_sutta" node-id="211110">
                    <span class="subhead ct_sutta">7. පඤ්චාලචණ්ඩසුත්තං</span>
                    <div class="subhead-contents">
                        <div class="paragraph" para="88">
                            <span class="paranum">88</span>
                            <div class="bodytext"> සාවත්ථිනිදානං 
                                <pb ed="V" n="1.0058"/>. එකමන්තං 
                                <pb ed="T" n="1.0067"/> ඨිතො ඛො පඤ්චාලචණ්ඩො දෙවපුත්තො භගවතො සන්තිකෙ ඉමං ගාථං අභාසි -
                            </div>
                            <div class="gatha">‘‘සම්බාධෙ වත ඔකාසං, අවින්දි භූරිමෙධසො;</div>
                            <div class="gathalast">යො ඣානමබුජ්ඣි 
                                <span class="note">(ඣානමබුධා (ක. සී.), ඣානමබුද්ධි (ස්‍යා. කං. පී. ක.))</span> බුද්ධො, පටිලීනනිසභො මුනී’’ති.
                            </div>
                            <div class="gatha">‘‘සම්බාධෙ වාපි වින්දන්ත්න්ත්ති (පඤ්චාලචණ්ඩාති භගවා),</div>
                            <div class="gatha">ධම්මං නිබ්බානපත්තියා;</div>
                            <div class="gatha">යෙ සතිං පච්චලත්ථංසු,</div>
                            <div class="gathalast">සම්මා තෙ සුසමාහිතා’’ති.</div>
                        </div>
                    </div>
                </div>
                <div class="subhead ct_sutta" node-id="211111">
                    <span class="subhead ct_sutta">8. තායනසුත්තං</span>
                    <div class="subhead-contents">
                        <div class="paragraph" para="89">
                            <span class="paranum">89</span>
                            <div class="bodytext"> සාවත්ථිනිදානං. අථ 
                                <pb ed="P" n="1.0049"/> ඛො තායනො දෙවපුත්තො පුරාණතිත්ථකරො අභික්කන්තාය රත්තියා අභික්කන්තවණ්ණො කෙවලකප්පං ජෙතවනං ඔභාසෙත්වා යෙන භගවා තෙනුපසඞ්කමි; උපසඞ්කමිත්වා භගවන්තං අභිවාදෙත්වා එකමන්තං අට්ඨාසි. එකමන්තං ඨිතො ඛො තායනො දෙවපුත්තො භගවතො සන්තිකෙ ඉමා ගාථායො අභාසි -
                            </div>
                            <div class="gatha">‘‘ඡින්ද සොතං පරක්කම්ම, කාමෙ පනුද බ්‍රාහ්මණ;</div>
                            <div class="gathalast">නප්පහාය මුනී කාමෙ, නෙකත්තමුපපජ්ජති.</div>
                            <div class="gatha">‘‘කයිරා චෙ කයිරාථෙනං, දළ්හමෙනං පරක්කමෙ;</div>
                            <div class="gathalast">සිථිලො හි පරිබ්බාජො, භිය්‍යො ආකිරතෙ රජං.</div>
                            <div class="gatha">‘‘අකතං 
                                <pb ed="T" n="1.0068"/> දුක්කටං 
                                <span class="note">(දුක්කතං (සී. පී.))</span> සෙය්‍යො, පච්ඡා තපති දුක්කටං;
                            </div>
                            <div class="gathalast">කතඤ්ච සුකතං සෙය්‍යො, යං කත්වා නානුතප්පති.</div>
                            <div class="gatha">‘‘කුසො 
                                <pb ed="V" n="1.0059"/>
                                <pb ed="M" n="1.0047"/> යථා දුග්ගහිතො, හත්ථමෙවානුකන්තති;
                            </div>
                            <div class="gathalast">සාමඤ්ඤං දුප්පරාමට්ඨං, නිරයායූපකඩ්ඪති.</div>
                            <div class="gatha">‘‘යං කිඤ්චි සිථිලං කම්මං, සංකිලිට්ඨඤ්ච යං වතං;</div>
                            <div class="gathalast">සඞ්කස්සරං බ්‍රහ්මචරියං, න තං හොති මහප්ඵල’’න්ති.</div>
                            <div class="bodytext">ඉදමවොච තායනො දෙවපුත්තො; ඉදං වත්වා භගවන්තං අභිවාදෙත්වා පදක්ඛිණං කත්වා තත්ථෙවන්තරධායීති.</div>
                            <div class="bodytext">අථ ඛො භගවා තස්සා රත්තියා අච්චයෙන භික්ඛූ ආමන්තෙසි - ‘‘ඉමං, භික්ඛවෙ, රත්තිං තායනො නාම දෙවපුත්තො පුරාණතිත්ථකරො අභික්කන්තාය රත්තියා අභික්කන්තවණ්ණො කෙවලකප්පං ජෙතවනං ඔභාසෙත්වා යෙනාහං තෙනුපසඞ්කමි; උපසඞ්කමිත්වා මං අභිවාදෙත්වා එකමන්තං අට්ඨාසි. එකමන්තං ඨිතො ඛො, භික්ඛවෙ, තායනො දෙවපුත්තො මම සන්තිකෙ ඉමා ගාථායො අභාසි -</div>
                            <div class="gatha">‘‘ඡින්ද සොතං පරක්කම්ම, කාමෙ පනුද බ්‍රාහ්මණ;</div>
                            <div class="gathalast">නප්පහාය මුනී කාමෙ, නෙකත්තමුපපජ්ජති.</div>
                            <div class="gatha">‘‘කයිරා චෙ කයිරාථෙනං, දළ්හමෙනං පරක්කමෙ;</div>
                            <div class="gathalast">සිථිලො 
                                <pb ed="P" n="1.0050"/> හි පරිබ්බාජො, භිය්‍යො ආකිරතෙ රජං.
                            </div>
                            <div class="gatha">‘‘අකතං දුක්කටං සෙය්‍යො, පච්ඡා තපති දුක්කටං;</div>
                            <div class="gathalast">කතඤ්ච සුකතං සෙය්‍යො, යං කත්වා නානුතප්පති.</div>
                            <div class="gatha">‘‘කුසො 
                                <pb ed="T" n="1.0069"/> යථා දුග්ගහිතො, හත්ථමෙවානුකන්තති;
                            </div>
                            <div class="gathalast">සාමඤ්ඤං දුප්පරාමට්ඨං, නිරයායූපකඩ්ඪති.</div>
                            <div class="gatha">‘‘යං 
                                <pb ed="V" n="1.0060"/> කිඤ්චි සිථිලං කම්මං, සංකිලිට්ඨඤ්ච යං වතං;
                            </div>
                            <div class="gathalast">සඞ්කස්සරං බ්‍රහ්මචරියං, න තං හොති මහප්ඵල’’න්ති.</div>
                            <div class="bodytext">‘‘ඉදමවොච, භික්ඛවෙ, තායනො දෙවපුත්තො, ඉදං වත්වා මං අභිවාදෙත්වා පදක්ඛිණං කත්වා තත්ථෙවන්තරධායි. උග්ගණ්හාථ, භික්ඛවෙ, තායනගාථා; පරියාපුණාථ, භික්ඛවෙ, තායනගාථා; ධාරෙථ, භික්ඛවෙ, තායනගාථා. අත්ථසංහිතා, භික්ඛවෙ, තායනගාථා ආදිබ්‍රහ්මචරියිකා’’ති.</div>
                        </div>
                    </div>
                </div>
                <div class="subhead ct_sutta" node-id="211112">
                    <span class="subhead ct_sutta">9. චන්දිමසුත්තං</span>
                    <div class="subhead-contents">
                        <div class="paragraph" para="90">
                            <span class="paranum">90</span>
                            <div class="bodytext"> සාවත්ථිනිදානං 
                                <pb ed="M" n="1.0048"/>. තෙන ඛො පන සමයෙන චන්දිමා දෙවපුත්තො රාහුනා අසුරින්දෙන ගහිතො හොති. අථ ඛො චන්දිමා දෙවපුත්තො භගවන්තං අනුස්සරමානො තායං වෙලායං ඉමං ගාථං අභාසි -
                            </div>
                            <div class="gatha">‘‘නමො තෙ බුද්ධ වීරත්ථු, විප්පමුත්තොසි සබ්බධි;</div>
                            <div class="gathalast">සම්බාධපටිපන්නොස්මි, තස්ස මෙ සරණං භවා’’ති.</div>
                            <div class="bodytext">අථ ඛො භගවා චන්දිමං දෙවපුත්තං ආරබ්භ රාහුං අසුරින්දං ගාථාය අජ්ඣභාසි -</div>
                            <div class="gatha">‘‘තථාගතං අරහන්තං, චන්දිමා සරණං ගතො;</div>
                            <div class="gathalast">රාහු චන්දං පමුඤ්චස්සු, බුද්ධා ලොකානුකම්පකා’’ති.</div>
                            <div class="bodytext">අථ ඛො රාහු අසුරින්දො චන්දිමං දෙවපුත්තං මුඤ්චිත්වා තරමානරූපො යෙන වෙපචිත්ති අසුරින්දො තෙනුපසඞ්කමි; උපසඞ්කමිත්වා සංවිග්ගො 
                                <pb ed="T" n="1.0070"/> ලොමහට්ඨජාතො එකමන්තං අට්ඨාසි. එකමන්තං ඨිතං ඛො රාහුං අසුරින්දං වෙපචිත්ති අසුරින්දො ගාථාය අජ්ඣභාසි -
                            </div>
                            <div class="gatha">‘‘කිං නු සන්තරමානොව, රාහු චන්දං පමුඤ්චසි;</div>
                            <div class="gathalast">සංවිග්ගරූපො ආගම්ම, කිං නු භීතොව තිට්ඨසී’’ති.</div>
                            <div class="gatha">‘‘සත්තධා 
                                <pb ed="V" n="1.0061"/> මෙ ඵලෙ මුද්ධා, ජීවන්තො න සුඛං ලභෙ;
                            </div>
                            <div class="gathalast">බුද්ධගාථාභිගීතොම්හි, නො චෙ මුඤ්චෙය්‍ය චන්දිම’’න්ති.</div>
                        </div>
                    </div>
                </div>
                <div class="subhead ct_sutta" node-id="211113">
                    <span class="subhead ct_sutta">10. සූරියසුත්තං</span>
                    <div class="subhead-contents">
                        <div class="paragraph" para="91">
                            <span class="paranum">91</span>
                            <div class="bodytext"> සාවත්ථිනිදානං. තෙන 
                                <pb ed="P" n="1.0051"/> ඛො පන සමයෙන සූරියො දෙවපුත්තො රාහුනා අසුරින්දෙන ගහිතො හොති. අථ ඛො සූරියො දෙවපුත්තො භගවන්තං අනුස්සරමානො තායං වෙලායං ඉමං ගාථං අභාසි -
                            </div>
                            <div class="gatha">‘‘නමො තෙ බුද්ධ වීරත්ථු, විප්පමුත්තොසි සබ්බධි;</div>
                            <div class="gathalast">සම්බාධපටිපන්නොස්මි, තස්ස මෙ සරණං භවා’’ති.</div>
                            <div class="bodytext">අථ ඛො භගවා සූරියං දෙවපුත්තං ආරබ්භ රාහුං අසුරින්දං ගාථාහි අජ්ඣභාසි -</div>
                            <div class="gatha">‘‘තථාගතං 
                                <pb ed="M" n="1.0049"/> අරහන්තං, සූරියො සරණං ගතො;
                            </div>
                            <div class="gathalast">රාහු සූරියං 
                                <span class="note">(සුරියං (සී. ස්‍යා. කං. පී.))</span> පමුඤ්චස්සු, බුද්ධා ලොකානුකම්පකා.
                            </div>
                            <div class="gatha">‘‘යො අන්ධකාරෙ තමසි පභඞ්කරො,</div>
                            <div class="gatha">වෙරොචනො මණ්ඩලී උග්ගතෙජො;</div>
                            <div class="gatha">මා 
                                <pb ed="T" n="1.0071"/> රාහු ගිලී චරමන්තලික්ඛෙ,
                            </div>
                            <div class="gathalast">පජං මමං රාහු පමුඤ්ච සූරිය’’න්ති.</div>
                            <div class="bodytext">අථ ඛො රාහු අසුරින්දො සූරියං දෙවපුත්තං මුඤ්චිත්වා තරමානරූපො යෙන වෙපචිත්ති අසුරින්දො තෙනුපසඞ්කමි; උපසඞ්කමිත්වා සංවිග්ගො ලොමහට්ඨජාතො එකමන්තං අට්ඨාසි. එකමන්තං ඨිතං ඛො රාහුං අසුරින්දං වෙපචිත්ති අසුරින්දො ගාථාය අජ්ඣභාසි -</div>
                            <div class="gatha">‘‘කිං නු සන්තරමානොව, රාහු සූරියං පමුඤ්චසි;</div>
                            <div class="gathalast">සංවිග්ගරූපො ආගම්ම, කිං නු භීතොව තිට්ඨසී’’ති.</div>
                            <div class="gatha">‘‘සත්තධා 
                                <pb ed="V" n="1.0062"/> මෙ ඵලෙ මුද්ධා, ජීවන්තො න සුඛං ලභෙ;
                            </div>
                            <div class="gathalast">බුද්ධගාථාභිගීතොම්හි, නො චෙ මුඤ්චෙය්‍ය සූරිය’’න්ති.</div>
                        </div>
                    </div>
                </div>
            </div>
            <div class="centre ct_vagga ending">පඨමො වග්ගො.</div>
            <div class="paragraph udana" para="udana">
                <div class="bodytext ct_vagga">තස්සුද්දානං -</div>
                <div class="ct_vagga gatha">ද්වෙ කස්සපා ච මාඝො ච, මාගධො දාමලි කාමදො;</div>
                <div class="gathalast ct_vagga">පඤ්චාලචණ්ඩො තායනො, චන්දිමසූරියෙන තෙ දසාති.</div>
            </div>
        </div>
        <div class="title ct_vagga" node-id="21112">
            <span class="title ct_vagga">2. අනාථපිණ්ඩිකවග්ගො</span>
            <div class="title-contents">
                <div class="subhead ct_sutta" node-id="211114">
                    <span class="subhead ct_sutta">1. චන්දිමසසුත්තං</span>
                    <div class="subhead-contents">
                        <div class="paragraph" para="92">
                            <span class="paranum">92</span>
                            <div class="bodytext"> සාවත්ථිනිදානං 
                                <pb ed="T" n="1.0072"/>. අථ ඛො චන්දිමසො 
                                <span class="note">(චන්දිමාසො (ක.))</span> දෙවපුත්තො අභික්කන්තාය රත්තියා අභික්කන්තවණ්ණො කෙවලකප්පං ජෙතවනං ඔභාසෙත්වා යෙන භගවා 
                                <pb ed="P" n="1.0052"/> තෙනුපසඞ්කමි; උපසඞ්කමිත්වා භගවන්තං අභිවාදෙත්වා එකමන්තං අට්ඨාසි 
                                <pb ed="M" n="1.0050"/>. එකමන්තං ඨිතො ඛො චන්දිමසො දෙවපුත්තො භගවතො සන්තිකෙ ඉමං ගාථං අභාසි -
                            </div>
                            <div class="gatha">‘‘තෙ හි සොත්ථිං ගමිස්සන්ති, කච්ඡෙ වාමකසෙ මගා;</div>
                            <div class="gathalast">ඣානානි උපසම්පජ්ජ, එකොදි නිපකා සතා’’ති.</div>
                            <div class="gatha">‘‘තෙ හි පාරං ගමිස්සන්ති, ඡෙත්වා ජාලංව අම්බුජො;</div>
                            <div class="gathalast">ඣානානි උපසම්පජ්ජ, අප්පමත්තා රණඤ්ජහා’’ති.</div>
                        </div>
                    </div>
                </div>
                <div class="subhead ct_sutta" node-id="211115">
                    <span class="subhead ct_sutta">2. වෙණ්ඩුසුත්තං</span>
                    <div class="subhead-contents">
                        <div class="paragraph" para="93">
                            <span class="paranum">93</span>
                            <div class="bodytext"> එකමන්තං 
                                <pb ed="V" n="1.0063"/> ඨිතො ඛො වෙණ්ඩු 
                                <span class="note">(වෙණ්හු (සී.))</span> දෙවපුත්තො භගවතො සන්තිකෙ ඉමං ගාථං අභාසි -
                            </div>
                            <div class="gatha">‘‘සුඛිතාව තෙ 
                                <span class="note">(සුඛිතා වත තෙ (සී. ස්‍යා. කං.))</span> මනුජා, සුගතං පයිරුපාසිය;
                            </div>
                            <div class="gathalast">යුඤ්ජං 
                                <span class="note">(යුජ්ජ (සී.), යුඤ්ජ (ස්‍යා. කං. පී.))</span> ගොතමසාසනෙ, අප්පමත්තා නු සික්ඛරෙ’’ති.
                            </div>
                            <div class="gatha">‘‘යෙ 
                                <pb ed="T" n="1.0073"/> මෙ පවුත්තෙ සිට්ඨිපදෙ 
                                <span class="note">(සත්ථිපදෙ (සී. ස්‍යා. කං. පී.))</span> (වෙණ්ඩූති භගවා),
                            </div>
                            <div class="gatha">අනුසික්ඛන්ති ඣායිනො;</div>
                            <div class="gatha">කාලෙ තෙ අප්පමජ්ජන්තා,</div>
                            <div class="gathalast">න මච්චුවසගා සියු’’න්ති.</div>
                        </div>
                    </div>
                </div>
                <div class="subhead ct_sutta" node-id="211116">
                    <span class="subhead ct_sutta">3. දීඝලට්ඨිසුත්තං</span>
                    <div class="subhead-contents">
                        <div class="paragraph" para="94">
                            <span class="paranum">94</span>
                            <div class="bodytext"> එවං මෙ සුතං - එකං සමයං භගවා රාජගහෙ විහරති වෙළුවනෙ කලන්දකනිවාපෙ. අථ ඛො දීඝලට්ඨි දෙවපුත්තො අභික්කන්තාය රත්තියා අභික්කන්තවණ්ණො කෙවලකප්පං වෙළුවනං ඔභාසෙත්වා යෙන භගවා තෙනුපසඞ්කමි; උපසඞ්කමිත්වා භගවන්තං අභිවාදෙත්වා එකමන්තං අට්ඨාසි. එකමන්තං ඨිතො ඛො දීඝලට්ඨි දෙවපුත්තො භගවතො සන්තිකෙ ඉමං ගාථං අභාසි -</div>
                            <div class="gatha">‘‘භික්ඛු සියා ඣායී විමුත්තචිත්තො,</div>
                            <div class="gatha">ආකඞ්ඛෙ චෙ හදයස්සානුපත්තිං;</div>
                            <div class="gatha">ලොකස්ස ඤත්වා උදයබ්බයඤ්ච,</div>
                            <div class="gathalast">සුචෙතසො අනිස්සිතො තදානිසංසො’’ති.</div>
                        </div>
                    </div>
                </div>
                <div class="subhead ct_sutta" node-id="211117">
                    <span class="subhead ct_sutta">4. නන්දනසුත්තං</span>
                    <div class="subhead-contents">
                        <div class="paragraph" para="95">
                            <span class="paranum">95</span>
                            <div class="bodytext"> එකමන්තං 
                                <pb ed="M" n="1.0051"/> ඨිතො ඛො නන්දනො දෙවපුත්තො භගවන්තං ගාථාය අජ්ඣභාසි -
                            </div>
                            <div class="gatha">‘‘පුච්ඡාමි තං ගොතම භූරිපඤ්ඤ,</div>
                            <div class="gatha">අනාවටං භගවතො ඤාණදස්සනං;</div>
                            <div class="gatha">කථංවිධං 
                                <pb ed="T" n="1.0074"/>
                                <pb ed="V" n="1.0064"/>
                                <pb ed="P" n="1.0053"/> සීලවන්තං වදන්ති,
                            </div>
                            <div class="gatha">කථංවිධං පඤ්ඤවන්තං වදන්ති;</div>
                            <div class="gatha">කථංවිධො දුක්ඛමතිච්ච ඉරියති,</div>
                            <div class="gathalast">කථංවිධං දෙවතා පූජයන්තී’’ති.</div>
                            <div class="gatha">‘‘යො සීලවා පඤ්ඤවා භාවිතත්තො,</div>
                            <div class="gatha">සමාහිතො ඣානරතො සතීමා;</div>
                            <div class="gatha">සබ්බස්ස සොකා විගතා පහීනා,</div>
                            <div class="gathalast">ඛීණාසවො අන්තිමදෙහධාරී.</div>
                            <div class="gatha">‘‘තථාවිධං සීලවන්තං වදන්ති,</div>
                            <div class="gatha">තථාවිධං පඤ්ඤවන්තං වදන්ති;</div>
                            <div class="gatha">තථාවිධො දුක්ඛමතිච්ච ඉරියති,</div>
                            <div class="gathalast">තථාවිධං දෙවතා පූජයන්තී’’ති.</div>
                        </div>
                    </div>
                </div>
                <div class="subhead ct_sutta" node-id="211118">
                    <span class="subhead ct_sutta">5. චන්දනසුත්තං</span>
                    <div class="subhead-contents">
                        <div class="paragraph" para="96">
                            <span class="paranum">96</span>
                            <div class="bodytext"> එකමන්තං ඨිතො ඛො චන්දනො දෙවපුත්තො භගවන්තං ගාථාය අජ්ඣභාසි -</div>
                            <div class="gatha">‘‘කථංසු 
                                <span class="note">(කොසුධ (සී.))</span> තරති ඔඝං, රත්තින්දිවමතන්දිතො;
                            </div>
                            <div class="gathalast">අප්පතිට්ඨෙ අනාලම්බෙ, කො ගම්භීරෙ න සීදතී’’ති.</div>
                            <div class="gatha">‘‘සබ්බදා සීලසම්පන්නො, පඤ්ඤවා සුසමාහිතො;</div>
                            <div class="gathalast">ආරද්ධවීරියො පහිතත්තො, ඔඝං තරති දුත්තරං.</div>
                            <div class="gatha">‘‘විරතො 
                                <pb ed="T" n="1.0075"/> කාමසඤ්ඤාය, රූපසංයොජනාතිගො;
                            </div>
                            <div class="gathalast">නන්දීරාගපරික්ඛීණො, සො ගම්භීරෙ න සීදතී’’ති.</div>
                        </div>
                    </div>
                </div>
                <div class="subhead ct_sutta" node-id="211119">
                    <span class="subhead ct_sutta">6. වාසුදත්තසුත්තං</span>
                    <div class="subhead-contents">
                        <div class="paragraph" para="97">
                            <span class="paranum">97</span>
                            <div class="bodytext"> එකමන්තං 
                                <pb ed="V" n="1.0065"/>
                                <pb ed="M" n="1.0052"/> ඨිතො ඛො වාසුදත්තො දෙවපුත්තො භගවතො සන්තිකෙ ඉමං ගාථං අභාසි -
                            </div>
                            <div class="gatha">‘‘සත්තියා විය ඔමට්ඨො, ඩය්හමානොව 
                                <span class="note">(ඩය්හමානෙව (සබ්බත්ථ))</span> මත්ථකෙ;
                            </div>
                            <div class="gathalast">කාමරාගප්පහානාය, සතො භික්ඛු පරිබ්බජෙ’’ති.</div>
                            <div class="gatha">‘‘සත්තියා විය ඔමට්ඨො, ඩය්හමානොව මත්ථකෙ;</div>
                            <div class="gathalast">සක්කායදිට්ඨිප්පහානාය, සතො භික්ඛු පරිබ්බජෙ’’ති.</div>
                        </div>
                    </div>
                </div>
                <div class="subhead ct_sutta" node-id="211120">
                    <span class="subhead ct_sutta">7. සුබ්‍රහ්මසුත්තං</span>
                    <div class="subhead-contents">
                        <div class="paragraph" para="98">
                            <span class="paranum">98</span>
                            <div class="bodytext"> එකමන්තං ඨිතො ඛො සුබ්‍රහ්මා දෙවපුත්තො භගවන්තං ගාථාය අජ්ඣභාසි -</div>
                            <div class="gatha">‘‘නිච්චං උත්‍රස්තමිදං චිත්තං, නිච්චං උබ්බිග්ගමිදං 
                                <span class="note">(උබ්බිග්ගිදං (මහාසතිපට්ඨානසුත්තවණ්ණනායං))</span> මනො;
                            </div>
                            <div class="gatha">අනුප්පන්නෙසු 
                                <pb ed="P" n="1.0054"/> කිච්ඡෙසු 
                                <span class="note">(කිච්චෙසු (බහූසු))</span>, අථො උප්පතිතෙසු ච;
                            </div>
                            <div class="gathalast">සචෙ අත්ථි අනුත්‍රස්තං, තං මෙ අක්ඛාහි පුච්ඡිතො’’ති.</div>
                            <div class="gatha">‘‘නාඤ්ඤත්‍ර බොජ්ඣා තපසා 
                                <span class="note">(බොජ්ඣඞ්ගතපසා (සී. ස්‍යා. කං. පී.))</span>, නාඤ්ඤත්‍රින්ද්‍රියසංවරා;
                            </div>
                            <div class="gathalast">නාඤ්ඤත්‍ර සබ්බනිස්සග්ගා, සොත්ථිං පස්සාමි පාණින’’න්ති.</div>
                            <div class="bodytext">‘‘ඉදමවොච...පෙ.... තත්ථෙවන්තරධායී’’ති.</div>
                        </div>
                    </div>
                </div>
                <div class="subhead ct_sutta" node-id="211121">
                    <span class="subhead ct_sutta">8. කකුධසුත්තං</span>
                    <div class="subhead-contents">
                        <div class="paragraph" para="99">
                            <span class="paranum">99</span>
                            <div class="bodytext"> එවං 
                                <pb ed="T" n="1.0076"/> මෙ සුතං - එකං සමයං භගවා සාකෙතෙ විහරති අඤ්ජනවනෙ මිගදායෙ. අථ ඛො කකුධො දෙවපුත්තො අභික්කන්තාය රත්තියා අභික්කන්තවණ්ණො කෙවලකප්පං අඤ්ජනවනං ඔභාසෙත්වා 
                                <pb ed="V" n="1.0066"/> යෙන භගවා තෙනුපසඞ්කමි; උපසඞ්කමිත්වා භගවන්තං අභිවාදෙත්වා එකමන්තං අට්ඨාසි. එකමන්තං ඨිතො ඛො කකුධො දෙවපුත්තො භගවන්තං එතදවොච - ‘‘නන්දසි, සමණා’’ති? ‘‘කිං ලද්ධා, ආවුසො’’ති? ‘‘තෙන හි, සමණ, සොචසී’’ති? ‘‘කිං ජීයිත්ථ, ආවුසො’’ති? ‘‘තෙන හි, සමණ, නෙව නන්දසි න ච 
                                <span class="note">(නෙව (සී. ස්‍යා. කං.))</span> සොචසී’’ති? ‘‘එවමාවුසො’’ති.
                            </div>
                            <div class="gatha">‘‘කච්චි 
                                <pb ed="M" n="1.0053"/> ත්වං අනඝො 
                                <span class="note">(අනිඝො (සබ්බත්ථ))</span> භික්ඛු, කච්චි නන්දී 
                                <span class="note">(නන්දි (සී. ස්‍යා. කං.))</span> න විජ්ජති;
                            </div>
                            <div class="gathalast">කච්චි තං එකමාසීනං, අරතී නාභිකීරතී’’ති.</div>
                            <div class="gatha">‘‘අනඝො වෙ අහං යක්ඛ, අථො නන්දී න විජ්ජති;</div>
                            <div class="gathalast">අථො මං එකමාසීනං, අරතී නාභිකීරතී’’ති.</div>
                            <div class="gatha">‘‘කථං ත්වං අනඝො භික්ඛු, කථං නන්දී න විජ්ජති;</div>
                            <div class="gathalast">කථං තං එකමාසීනං, අරතී නාභිකීරතී’’ති.</div>
                            <div class="gatha">‘‘අඝජාතස්ස වෙ නන්දී, නන්දීජාතස්ස වෙ අඝං;</div>
                            <div class="gathalast">අනන්දී අනඝො භික්ඛු, එවං ජානාහි ආවුසො’’ති.</div>
                            <div class="gatha">‘‘චිරස්සං වත පස්සාමි, බ්‍රාහ්මණං පරිනිබ්බුතං;</div>
                            <div class="gathalast">අනන්දිං අනඝං භික්ඛුං, තිණ්ණං ලොකෙ විසත්තික’’න්ත්න්ත්ති.</div>
                        </div>
                    </div>
                </div>
                <div class="subhead ct_sutta" node-id="211122">
                    <span class="subhead ct_sutta">9. උත්තරසුත්තං</span>
                    <div class="subhead-contents">
                        <div class="paragraph" para="100">
                            <span class="paranum">100</span>
                            <div class="bodytext"> රාජගහනිදානං 
                                <pb ed="T" n="1.0077"/>. එකමන්තං ඨිතො ඛො උත්තරො දෙවපුත්තො භගවතො සන්තිකෙ ඉමං ගාථං අභාසි -
                            </div>
                            <div class="gatha">‘‘උපනීයති 
                                <pb ed="P" n="1.0055"/> ජීවිතමප්පමායු,
                            </div>
                            <div class="gatha">ජරූපනීතස්ස න සන්ති තාණා;</div>
                            <div class="gatha">එතං 
                                <pb ed="V" n="1.0067"/> භයං මරණෙ පෙක්ඛමානො,
                            </div>
                            <div class="gathalast">පුඤ්ඤානි කයිරාථ සුඛාවහානී’’ති.</div>
                            <div class="gatha">‘‘උපනීයති ජීවිතමප්පමායු,</div>
                            <div class="gatha">ජරූපනීතස්ස න සන්ති තාණා;</div>
                            <div class="gatha">එතං භයං මරණෙ පෙක්ඛමානො,</div>
                            <div class="gathalast">ලොකාමිසං පජහෙ සන්තිපෙක්ඛො’’ති.</div>
                        </div>
                    </div>
                </div>
                <div class="subhead ct_sutta" node-id="211123">
                    <span class="subhead ct_sutta">10. අනාථපිණ්ඩිකසුත්තං</span>
                    <div class="subhead-contents">
                        <div class="paragraph" para="101">
                            <span class="paranum">101</span>
                            <div class="bodytext"> එකමන්තං ඨිතො ඛො අනාථපිණ්ඩිකො දෙවපුත්තො භගවතො සන්තිකෙ ඉමා ගාථායො අභාසි -</div>
                            <div class="gatha">‘‘ඉදඤ්හි තං ජෙතවනං, ඉසිසඞ්ඝනිසෙවිතං;</div>
                            <div class="gathalast">ආවුත්ථං ධම්මරාජෙන, පීතිසඤ්ජනනං මම.</div>
                            <div class="gatha">‘‘කම්මං 
                                <pb ed="M" n="1.0054"/> විජ්ජා ච ධම්මො ච, සීලං ජීවිතමුත්තමං;
                            </div>
                            <div class="gathalast">එතෙන මච්චා සුජ්ඣන්ති, න ගොත්තෙන ධනෙන වා.</div>
                            <div class="gatha">‘‘තස්මා හි පණ්ඩිතො පොසො, සම්පස්සං අත්ථමත්තනො;</div>
                            <div class="gathalast">යොනිසො 
                                <pb ed="T" n="1.0078"/>
                                <pb ed="P" n="1.0056"/> විචිනෙ ධම්මං, එවං තත්ථ විසුජ්ඣති.
                            </div>
                            <div class="gatha">‘‘සාරිපුත්තොව පඤ්ඤාය, සීලෙන උපසමෙන ච;</div>
                            <div class="gathalast">යොපි පාරඞ්ගතො භික්ඛු, එතාවපරමො සියා’’ති.</div>
                            <div class="bodytext">ඉදමවොච අනාථපිණ්ඩිකො දෙවපුත්තො. ඉදං වත්වා භගවන්තං අභිවාදෙත්වා පදක්ඛිණං කත්වා තත්ථෙවන්තරධායීති.</div>
                            <div class="bodytext">අථ 
                                <pb ed="V" n="1.0068"/> ඛො භගවා තස්සා රත්තියා අච්චයෙන භික්ඛූ ආමන්තෙසි - ‘‘ඉමං, භික්ඛවෙ, රත්තිං අඤ්ඤතරො දෙවපුත්තො අභික්කන්තාය රත්තියා අභික්කන්තවණ්ණො කෙවලකප්පං ජෙතවනං ඔභාසෙත්වා යෙනාහං තෙනුපසඞ්කමි; උපසඞ්කමිත්වා මං අභිවාදෙත්වා එකමන්තං අට්ඨාසි. එකමන්තං ඨිතො ඛො, භික්ඛවෙ, සො දෙවපුත්තො මම සන්තිකෙ ඉමා ගාථායො අභාසි -
                            </div>
                            <div class="gatha">‘‘ඉදඤ්හි තං ජෙතවනං, ඉසිසඞ්ඝනිසෙවිතං;</div>
                            <div class="gathalast">ආවුත්ථං ධම්මරාජෙන, පීතිසඤ්ජනනං මම.</div>
                            <div class="gatha">‘‘කම්මං විජ්ජා ච ධම්මො ච, සීලං ජීවිතමුත්තමං;</div>
                            <div class="gathalast">එතෙන මච්චා සුජ්ඣන්ති, න ගොත්තෙන ධනෙන වා.</div>
                            <div class="gatha">‘‘තස්මා හි පණ්ඩිතො පොසො, සම්පස්සං අත්ථමත්තනො;</div>
                            <div class="gathalast">යොනිසො විචිනෙ ධම්මං, එවං තත්ථ විසුජ්ඣති.</div>
                            <div class="gatha">‘‘සාරිපුත්තොව පඤ්ඤාය, සීලෙන උපසමෙන ච;</div>
                            <div class="gathalast">යොපි පාරඞ්ගතො භික්ඛු, එතාවපරමො සියා’’ති.</div>
                            <div class="bodytext">‘‘ඉදමවොච, භික්ඛවෙ, සො දෙවපුත්තො. ඉදං වත්වා මං අභිවාදෙත්වා පදක්ඛිණං කත්වා තත්ථෙවන්තරධායී’’ති.</div>
                            <div class="bodytext">එවං 
                                <pb ed="T" n="1.0079"/> වුත්තෙ, ආයස්මා ආනන්දො භගවන්තං එතදවොච - ‘‘සො හි නූන, භන්තෙ, අනාථපිණ්ඩිකො දෙවපුත්තො භවිස්සති. අනාථපිණ්ඩිකො ගහපති ආයස්මන්තෙ සාරිපුත්තෙ අභිප්පසන්නො අහොසී’’ති. ‘‘සාධු 
                                <pb ed="M" n="1.0055"/> සාධු, ආනන්ද, යාවතකං ඛො, ආනන්ද, තක්කාය පත්තබ්බං අනුප්පත්තං තං තයා. අනාථපිණ්ඩිකො හි සො, ආනන්ද, දෙවපුත්තො’’ති.
                            </div>
                        </div>
                    </div>
                </div>
            </div>
            <div class="centre ct_vagga ending">අනාථපිණ්ඩිකවග්ගො දුතියො.</div>
            <div class="paragraph udana" para="udana">
                <div class="bodytext ct_vagga">තස්සුද්දානං -</div>
                <div class="ct_vagga gatha">චන්දිමසො 
                    <pb ed="V" n="1.0069"/>
                    <span class="note">(චන්දිමාසො (පී. ක.))</span> ච වෙණ්ඩු 
                    <span class="note">(වෙණ්හු (සී. ක.))</span> ච, දීඝලට්ඨි ච නන්දනො;
                </div>
                <div class="ct_vagga gatha">චන්දනො වාසුදත්තො ච, සුබ්‍රහ්මා කකුධෙන ච;</div>
                <div class="gathalast ct_vagga">උත්තරො නවමො වුත්තො, දසමො අනාථපිණ්ඩිකොති.</div>
            </div>
        </div>
        <div class="title ct_vagga" node-id="21113">
            <span class="title ct_vagga">3. නානාතිත්ථියවග්ගො</span>
            <div class="title-contents">
                <div class="subhead ct_sutta" node-id="211124">
                    <span class="subhead ct_sutta">1. සිවසුත්තං</span>
                    <div class="subhead-contents">
                        <div class="paragraph" para="102">
                            <span class="paranum">102</span>
                            <div class="bodytext"> එවං 
                                <pb ed="T" n="1.0080"/> මෙ සුතං - එකං සමයං භගවා සාවත්ථියං විහරති ජෙතවනෙ අනාථපිණ්ඩිකස්ස ආරාමෙ. අථ ඛො සිවො දෙවපුත්තො අභික්කන්තාය රත්තියා අභික්කන්තවණ්ණො කෙවලකප්පං ජෙතවනං ඔභාසෙත්වා යෙන භගවා තෙනුපසඞ්කමි; උපසඞ්කමිත්වා භගවන්තං අභිවාදෙත්වා එකමන්තං අට්ඨාසි. එකමන්තං ඨිතො ඛො සිවො දෙවපුත්තො භගවතො සන්තිකෙ ඉමා ගාථායො අභාසි -
                            </div>
                            <div class="gatha">‘‘සබ්භිරෙව සමාසෙථ, සබ්භි කුබ්බෙථ සන්ථවං;</div>
                            <div class="gathalast">සතං සද්ධම්මමඤ්ඤාය, සෙය්‍යො හොති න පාපියො.</div>
                            <div class="gatha">‘‘සබ්භිරෙව සමාසෙථ, සබ්භි කුබ්බෙථ සන්ථවං;</div>
                            <div class="gathalast">සතං සද්ධම්මමඤ්ඤාය, පඤ්ඤා ලබ්භති නාඤ්ඤතො.</div>
                            <div class="gatha">‘‘සබ්භිරෙව සමාසෙථ, සබ්භි කුබ්බෙථ සන්ථවං;</div>
                            <div class="gathalast">සතං සද්ධම්මමඤ්ඤාය, සොකමජ්ඣෙ න සොචති.</div>
                            <div class="gatha">‘‘සබ්භිරෙව සමාසෙථ, සබ්භි කුබ්බෙථ සන්ථවං;</div>
                            <div class="gathalast">සතං 
                                <pb ed="P" n="1.0057"/> සද්ධම්මමඤ්ඤාය, ඤාතිමජ්ඣෙ විරොචති.
                            </div>
                            <div class="gatha">‘‘සබ්භිරෙව 
                                <pb ed="V" n="1.0070"/>
                                <pb ed="M" n="1.0056"/> සමාසෙථ, සබ්භි කුබ්බෙථ සන්ථවං;
                            </div>
                            <div class="gathalast">සතං 
                                <pb ed="T" n="1.0081"/> සද්ධම්මමඤ්ඤාය, සත්තා ගච්ඡන්ති සුග්ගතිං.
                            </div>
                            <div class="gatha">‘‘සබ්භිරෙව සමාසෙථ, සබ්භි කුබ්බෙථ සන්ථවං;</div>
                            <div class="gathalast">සතං සද්ධම්මමඤ්ඤාය, සත්තා තිට්ඨන්ති සාතත’’න්ති.</div>
                            <div class="bodytext">අථ ඛො භගවා සිවං දෙවපුත්තං ගාථාය පච්චභාසි -</div>
                            <div class="gatha">‘‘සබ්භිරෙව සමාසෙථ, සබ්භි කුබ්බෙථ සන්ථවං;</div>
                            <div class="gathalast">සතං සද්ධම්මමඤ්ඤාය, සබ්බදුක්ඛා පමුච්චතී’’ති.</div>
                        </div>
                    </div>
                </div>
                <div class="subhead ct_sutta" node-id="211125">
                    <span class="subhead ct_sutta">2. ඛෙමසුත්තං</span>
                    <div class="subhead-contents">
                        <div class="paragraph" para="103">
                            <span class="paranum">103</span>
                            <div class="bodytext"> එකමන්තං ඨිතො ඛො ඛෙමො දෙවපුත්තො භගවතො සන්තිකෙ ඉමා ගාථායො අභාසි -</div>
                            <div class="gatha">‘‘චරන්ති බාලා දුම්මෙධා, අමිත්තෙනෙව අත්තනා;</div>
                            <div class="gathalast">කරොන්තා පාපකං කම්මං, යං හොති කටුකප්ඵලං.</div>
                            <div class="gatha">‘‘න තං කම්මං කතං සාධු, යං කත්වා අනුතප්පති;</div>
                            <div class="gathalast">යස්ස අස්සුමුඛො රොදං, විපාකං පටිසෙවති.</div>
                            <div class="gatha">‘‘තඤ්ච කම්මං කතං සාධු, යං කත්වා නානුතප්පති;</div>
                            <div class="gathalast">යස්ස පතීතො සුමනො, විපාකං පටිසෙවති.</div>
                            <div class="gatha">‘‘පටිකච්චෙව 
                                <span class="note">(පටිගච්චෙව (සී.))</span> තං කයිරා, යං ජඤ්ඤා හිතමත්තනො;
                            </div>
                            <div class="gathalast">න සාකටිකචින්තාය, මන්තා ධීරො පරක්කමෙ.</div>
                            <div class="gatha">‘‘යථා සාකටිකො මට්ඨං 
                                <span class="note">(පන්ථං (සී.), පසත්ථං (ස්‍යා. කං.))</span>, සමං හිත්වා මහාපථං;
                            </div>
                            <div class="gathalast">විසමං මග්ගමාරුය්හ, අක්ඛච්ඡින්නොව ඣායති.</div>
                            <div class="gatha">‘‘එවං 
                                <pb ed="T" n="1.0082"/>
                                <pb ed="V" n="1.0071"/> ධම්මා අපක්කම්ම, අධම්මමනුවත්තිය;
                            </div>
                            <div class="gathalast">මන්දො මච්චුමුඛං පත්තො, අක්ඛච්ඡින්නොව ඣායතී’’ති.</div>
                        </div>
                    </div>
                </div>
                <div class="subhead ct_sutta" node-id="211126">
                    <span class="subhead ct_sutta">3. සෙරීසුත්තං</span>
                    <div class="subhead-contents">
                        <div class="paragraph" para="104">
                            <span class="paranum">104</span>
                            <div class="bodytext"> එකමන්තං ඨිතො ඛො සෙරී දෙවපුත්තො භගවන්තං ගාථාය අජ්ඣභාසි -</div>
                            <div class="gatha">‘‘අන්නමෙවාභිනන්දන්ති 
                                <pb ed="M" n="1.0057"/>, උභයෙ දෙවමානුසා;
                            </div>
                            <div class="gathalast">අථ කො නාම සො යක්ඛො, යං අන්නං නාභිනන්දතී’’ති.</div>
                            <div class="gatha">‘‘යෙ නං දදන්ති සද්ධාය, විප්පසන්නෙන චෙතසා;</div>
                            <div class="gathalast">තමෙව අන්නං භජති, අස්මිං ලොකෙ පරම්හි ච.</div>
                            <div class="gatha">‘‘තස්මා විනෙය්‍ය මච්ඡෙරං, දජ්ජා දානං මලාභිභූ;</div>
                            <div class="gathalast">පුඤ්ඤානි පරලොකස්මිං, පතිට්ඨා හොන්ති පාණින’’න්ති.</div>
                            <div class="bodytext">‘‘අච්ඡරියං 
                                <pb ed="P" n="1.0058"/>, භන්තෙ, අබ්භුතං, භන්තෙ! යාවසුභාසිතමිදං, භන්තෙ, භගවතා -
                            </div>
                            <div class="gatha">‘‘යෙ නං දදන්ති සද්ධාය, විප්පසන්නෙන චෙතසා;</div>
                            <div class="gathalast">තමෙව අන්නං භජති, අස්මිං ලොකෙ පරම්හි ච.</div>
                            <div class="gatha">‘‘තස්මා විනෙය්‍ය මච්ඡෙරං, දජ්ජා දානං මලාභිභූ;</div>
                            <div class="gathalast">පුඤ්ඤානි පරලොකස්මිං, පතිට්ඨා හොන්ති පාණින’’න්ති.</div>
                            <div class="bodytext">‘‘භූතපුබ්බාහං, භන්තෙ, සිරී 
                                <span class="note">(සෙරී (සී. ස්‍යා. කං. පී.))</span> නාම රාජා අහොසිං දායකො දානපති දානස්ස වණ්ණවාදී. තස්ස මය්හං, භන්තෙ, චතූසු ද්වාරෙසු දානං දීයිත්ථ සමණ-බ්‍රාහ්මණ-කපණද්ධික-වනිබ්බකයාචකානං. අථ ඛො 
                                <pb ed="T" n="1.0083"/> මං, භන්තෙ, ඉත්ථාගාරං උපසඞ්කමිත්වා එතදවොච 
                                <span class="note">(ඉත්ථාගාරා උපසඞ්කමිත්වා එතදවොචුං (ක.))</span> - ‘දෙවස්ස ඛො 
                                <span class="note">(දෙවස්සෙව ඛො (ක. සී.))</span> දානං දීයති; අම්හාකං දානං න දීයති. සාධු මයම්පි දෙවං නිස්සාය දානානි දදෙය්‍යාම, පුඤ්ඤානි කරෙය්‍යාමා’ති. තස්ස මය්හං, භන්තෙ, එතදහොසි - ‘අහං ඛොස්මි දායකො දානපති දානස්ස වණ්ණවාදී. දානං දස්සාමාති වදන්තෙ කින්ති වදෙය්‍ය’න්ති? සො ඛ්වාහං, භන්තෙ, පඨමං ද්වාරං ඉත්ථාගාරස්ස අදාසිං. තත්ථ ඉත්ථාගාරස්ස දානං දීයිත්ථ; මම දානං පටික්කමි.
                            </div>
                            <div class="bodytext">‘‘අථ ඛො මං, භන්තෙ, ඛත්තියා අනුයන්තා උපසඞ්කමිත්වා එතදවොචුං - ‘දෙවස්ස ඛො දානං දීයති; ඉත්ථාගාරස්ස දානං දීයති; අම්හාකං දානං න දීයති. සාධු මයම්පි දෙවං නිස්සාය දානානි දදෙය්‍යාම, පුඤ්ඤානි කරෙය්‍යාමා’ති 
                                <pb ed="V" n="1.0072"/>. තස්ස මය්හං, භන්තෙ, එතදහොසි - ‘අහං ඛොස්මි දායකො දානපති දානස්ස වණ්ණවාදී. දානං දස්සාමාති වදන්තෙ කින්ති වදෙය්‍ය’න්ති 
                                <pb ed="M" n="1.0058"/>? සො ඛ්වාහං, භන්තෙ, දුතියං ද්වාරං ඛත්තියානං අනුයන්තානං අදාසිං. තත්ථ ඛත්තියානං අනුයන්තානං දානං දීයිත්ථ, මම දානං පටික්කමි.
                            </div>
                            <div class="bodytext">‘‘අථ ඛො මං, භන්තෙ, බලකායො උපසඞ්කමිත්වා එතදවොච - ‘දෙවස්ස ඛො දානං දීයති; ඉත්ථාගාරස්ස දානං දීයති; ඛත්තියානං අනුයන්තානං දානං දීයති; අම්හාකං දානං න දීයති. සාධු මයම්පි දෙවං නිස්සාය දානානි දදෙය්‍යාම, පුඤ්ඤානි කරෙය්‍යාමා’ති. තස්ස 
                                <pb ed="P" n="1.0059"/> මය්හං, භන්තෙ, එතදහොසි - ‘අහං ඛොස්මි දායකො දානපති දානස්ස වණ්ණවාදී. දානං දස්සාමාති වදන්තෙ 
                                <pb ed="T" n="1.0084"/> කින්ති වදෙය්‍ය’න්ති? සො ඛ්වාහං භන්තෙ, තතියං ද්වාරං බලකායස්ස අදාසිං. තත්ථ බලකායස්ස දානං දීයිත්ථ, මම දානං පටික්කමි.
                            </div>
                            <div class="bodytext">‘‘අථ ඛො මං, භන්තෙ, බ්‍රාහ්මණගහපතිකා උපසඞ්කමිත්වා එතදවොචුං - ‘දෙවස්ස ඛො දානං දීයති; ඉත්ථාගාරස්ස දානං දීයති; ඛත්තියානං අනුයන්තානං දානං දීයති; බලකායස්ස දානං දීයති; අම්හාකං දානං න දීයති. සාධු මයම්පි දෙවං නිස්සාය දානානි දදෙය්‍යාම, පුඤ්ඤානි කරෙය්‍යාමා’ති. තස්ස මය්හං, භන්තෙ, එතදහොසි - ‘අහං ඛොස්මි දායකො දානපති දානස්ස වණ්ණවාදී. දානං දස්සාමාති වදන්තෙ කින්ති වදෙය්‍ය’න්ති? සො ඛ්වාහං, භන්තෙ, චතුත්ථං ද්වාරං බ්‍රාහ්මණගහපතිකානං අදාසිං. තත්ථ බ්‍රාහ්මණගහපතිකානං දානං දීයිත්ථ, මම දානං පටික්කමි.</div>
                            <div class="bodytext">‘‘අථ ඛො මං, භන්තෙ, පුරිසා උපසඞ්කමිත්වා එතදවොචුං - ‘න ඛො දානි දෙවස්ස කොචි දානං දීයතී’ති. එවං වුත්තාහං, භන්තෙ, තෙ පුරිසෙ එතදවොචං - ‘තෙන හි, භණෙ, යො බාහිරෙසු ජනපදෙසු ආයො සඤ්ජායති තතො උපඩ්ඪං අන්තෙපුරෙ පවෙසෙථ, උපඩ්ඪං තත්ථෙව දානං දෙථ සමණ-බ්‍රාහ්මණ-කපණද්ධික-වනිබ්බක-යාචකාන’න්ති 
                                <pb ed="V" n="1.0073"/>. සො ඛ්වාහං, භන්තෙ, එවං දීඝරත්තං කතානං පුඤ්ඤානං එවං දීඝරත්තං කතානං කුසලානං ධම්මානං පරියන්තං නාධිගච්ඡාමි - එත්තකං පුඤ්ඤන්ති වා එත්තකො පුඤ්ඤවිපාකොති වා එත්තකං සග්ගෙ ඨාතබ්බන්ති වාති. අච්ඡරියං, භන්තෙ, අබ්භුතං, භන්තෙ! යාවසුභාසිතමිදං, භන්තෙ, භගවතා -
                            </div>
                            <div class="gatha">‘‘යෙ 
                                <pb ed="T" n="1.0085"/> නං දදන්ති සද්ධාය, විප්පසන්නෙන චෙතසා;
                            </div>
                            <div class="gathalast">තමෙව අන්නං භජති, අස්මිං ලොකෙ පරම්හි ච.</div>
                            <div class="gatha">‘‘තස්මා විනෙය්‍ය මච්ඡෙරං, දජ්ජා දානං මලාභිභූ;</div>
                            <div class="gathalast">පුඤ්ඤානි පරලොකස්මිං, පතිට්ඨා හොන්ති පාණින’’න්ති.</div>
                        </div>
                    </div>
                </div>
                <div class="subhead ct_sutta" node-id="211127">
                    <span class="subhead ct_sutta">4. ඝටීකාරසුත්තං</span>
                    <div class="subhead-contents">
                        <div class="paragraph" para="105">
                            <span class="paranum">105</span>
                            <div class="bodytext"> එකමන්තං 
                                <pb ed="M" n="1.0059"/>
                                <pb ed="P" n="1.0060"/> ඨිතො ඛො ඝටීකාරො දෙවපුත්තො භගවතො සන්තිකෙ ඉමං ගාථං අභාසි -
                            </div>
                            <div class="gatha">‘‘අවිහං උපපන්නාසෙ, විමුත්තා සත්ත භික්ඛවො;</div>
                            <div class="gathalast">රාගදොසපරික්ඛීණා, තිණ්ණා ලොකෙ විසත්තික’’න්ති.</div>
                            <div class="gatha">‘‘කෙ ච තෙ අතරුං පඞ්කං, මච්චුධෙය්‍යං සුදුත්තරං;</div>
                            <div class="gathalast">කෙ හිත්වා මානුසං දෙහං, දිබ්බයොගං උපච්චගු’’න්ති.</div>
                            <div class="gatha">‘‘උපකො පලගණ්ඩො 
                                <span class="note">(ඵලගණ්ඩො (ක.))</span> ච, පුක්කුසාති ච තෙ තයො;
                            </div>
                            <div class="gatha">භද්දියො ඛණ්ඩදෙවො ච, බාහුරග්ගි ච සඞ්ගියො 
                                <span class="note">(බාහුදන්තී ච පිඞ්ගියො (සී. ස්‍යා.))</span>;
                            </div>
                            <div class="gathalast">තෙ හිත්වා මානුසං දෙහං, දිබ්බයොගං උපච්චගු’’න්ති.</div>
                            <div class="gatha">‘‘කුසලී භාසසී තෙසං, මාරපාසප්පහායිනං;</div>
                            <div class="gathalast">කස්ස තෙ ධම්මමඤ්ඤාය, අච්ඡිදුං භවබන්ධන’’න්ති.</div>
                            <div class="gatha">‘‘න 
                                <pb ed="V" n="1.0074"/> අඤ්ඤත්‍ර භගවතා, නාඤ්ඤත්‍ර තව සාසනා;
                            </div>
                            <div class="gathalast">යස්ස තෙ ධම්මමඤ්ඤාය, අච්ඡිදුං භවබන්ධනං.</div>
                            <div class="gatha">‘‘යත්ථ නාමඤ්ච රූපඤ්ච, අසෙසං උපරුජ්ඣති;</div>
                            <div class="gathalast">තං තෙ ධම්මං ඉධඤ්ඤාය, අච්ඡිදුං භවබන්ධන’’න්ති.</div>
                            <div class="gatha">‘‘ගම්භීරං 
                                <pb ed="T" n="1.0086"/> භාසසී වාචං, දුබ්බිජානං සුදුබ්බුධං;
                            </div>
                            <div class="gathalast">කස්ස ත්වං ධම්මමඤ්ඤාය, වාචං භාසසි ඊදිස’’න්ති.</div>
                            <div class="gatha">‘‘කුම්භකාරො පුරෙ ආසිං, වෙකළිඞ්ගෙ ඝටීකරො;</div>
                            <div class="gathalast">මාතාපෙත්තිභරො ආසිං, කස්සපස්ස උපාසකො.</div>
                            <div class="gatha">‘‘විරතො මෙථුනා ධම්මා, බ්‍රහ්මචාරී නිරාමිසො;</div>
                            <div class="gathalast">අහුවා තෙ සගාමෙය්‍යො, අහුවා තෙ පුරෙ සඛා.</div>
                            <div class="gatha">‘‘සොහමෙතෙ පජානාමි, විමුත්තෙ සත්ත භික්ඛවො;</div>
                            <div class="gathalast">රාගදොසපරික්ඛීණෙ, තිණ්ණෙ ලොකෙ විසත්තික’’න්ති.</div>
                            <div class="gatha">‘‘එවමෙතං තදා ආසි, යථා භාසසි භග්ගව;</div>
                            <div class="gathalast">කුම්භකාරො පුරෙ ආසි, වෙකළිඞ්ගෙ ඝටීකරො.</div>
                            <div class="gatha">‘‘මාතාපෙත්තිභරො 
                                <pb ed="M" n="1.0060"/> ආසි, කස්සපස්ස උපාසකො;
                            </div>
                            <div class="gatha">විරතො මෙථුනා ධම්මා, බ්‍රහ්මචාරී නිරාමිසො;</div>
                            <div class="gathalast">අහුවා මෙ සගාමෙය්‍යො, අහුවා මෙ පුරෙ සඛා’’ති.</div>
                            <div class="gatha">‘‘එවමෙතං පුරාණානං, සහායානං අහු සඞ්ගමො;</div>
                            <div class="gathalast">උභින්නං භාවිතත්තානං, සරීරන්තිමධාරින’’න්ති.</div>
                        </div>
                    </div>
                </div>
                <div class="subhead ct_sutta" node-id="211128">
                    <span class="subhead ct_sutta">5. ජන්තුසුත්තං</span>
                    <div class="subhead-contents">
                        <div class="paragraph" para="106">
                            <span class="paranum">106</span>
                            <div class="bodytext"> එවං 
                                <pb ed="V" n="1.0075"/>
                                <pb ed="P" n="1.0061"/> මෙ සුතං - එකං සමයං සම්බහුලා භික්ඛූ, කොසලෙසු විහරන්ති හිමවන්තපස්සෙ අරඤ්ඤකුටිකාය උද්ධතා උන්නළා චපලා මුඛරා විකිණ්ණවාචා මුට්ඨස්සතිනො අසම්පජානා අසමාහිතා විබ්භන්තචිත්තා පාකතින්ද්‍රියා.
                            </div>
                            <div class="bodytext">අථ ඛො 
                                <pb ed="T" n="1.0087"/> ජන්තු දෙවපුත්තො තදහුපොසථෙ පන්නරසෙ යෙන තෙ භික්ඛූ තෙනුපසඞ්කමි; උපසඞ්කමිත්වා තෙ භික්ඛූ ගාථාහි අජ්ඣභාසි -
                            </div>
                            <div class="gatha">‘‘සුඛජීවිනො පුරෙ ආසුං, භික්ඛූ ගොතමසාවකා;</div>
                            <div class="gatha">අනිච්ඡා පිණ්ඩමෙසනා 
                                <span class="note">(පිණ්ඩමෙසානා (?))</span>, අනිච්ඡා සයනාසනං;
                            </div>
                            <div class="gathalast">ලොකෙ අනිච්චතං ඤත්වා, දුක්ඛස්සන්තං අකංසු තෙ.</div>
                            <div class="gatha">‘‘දුප්පොසං කත්වා අත්තානං, ගාමෙ ගාමණිකා විය;</div>
                            <div class="gathalast">භුත්වා භුත්වා නිපජ්ජන්ති, පරාගාරෙසු මුච්ඡිතා.</div>
                            <div class="gatha">‘‘සඞ්ඝස්ස අඤ්ජලිං කත්වා, ඉධෙකච්චෙ වදාමහං 
                                <span class="note">(වන්දාමහං (ක.))</span>;
                            </div>
                            <div class="gathalast">අපවිද්ධා අනාථා තෙ, යථා පෙතා තථෙව තෙ 
                                <span class="note">(තථෙව ච (සී.))</span>.
                            </div>
                            <div class="gatha">‘‘යෙ ඛො පමත්තා විහරන්ති, තෙ මෙ සන්ධාය භාසිතං;</div>
                            <div class="gathalast">යෙ අප්පමත්තා විහරන්ති, නමො තෙසං කරොමහ’’න්ති.</div>
                        </div>
                    </div>
                </div>
                <div class="subhead ct_sutta" node-id="211129">
                    <span class="subhead ct_sutta">6. රොහිතස්සසුත්තං</span>
                    <div class="subhead-contents">
                        <div class="paragraph" para="107">
                            <span class="paranum">107</span>
                            <div class="bodytext"> සාවත්ථිනිදානං. එකමන්තං ඨිතො ඛො රොහිතස්සො දෙවපුත්තො භගවන්තං එතදවොච - ‘‘යත්ථ නු ඛො, භන්තෙ, න ජායති න ජීයති න මීයති 
                                <span class="note">(න ජිය්‍යති න මිය්‍යති (ස්‍යා. කං. ක.))</span> න චවති න උපපජ්ජති, සක්කා නු ඛො සො, භන්තෙ, ගමනෙන ලොකස්ස 
                                <pb ed="M" n="1.0061"/> අන්තො ඤාතුං වා දට්ඨුං වා පාපුණිතුං 
                                <pb ed="V" n="1.0076"/> වා’’ති? ‘‘යත්ථ ඛො, ආවුසො, න ජායති න ජීයති න මීයති න චවති න උපපජ්ජති, නාහං තං ගමනෙන ලොකස්ස අන්තං ඤාතෙය්‍යං දට්ඨෙය්‍යං 
                                <pb ed="T" n="1.0088"/> පත්තෙය්‍යන්ති වදාමී’’ති.
                            </div>
                            <div class="bodytext">‘‘අච්ඡරියං, භන්තෙ, අබ්භුතං, භන්තෙ! යාවසුභාසිතමිදං, භන්තෙ, භගවතා - ‘යත්ථ ඛො, ආවුසො, න ජායති න ජීයති න මීයති න චවති න උපපජ්ජති, නාහං තං ගමනෙන ලොකස්ස අන්තං ඤාතෙය්‍යං දට්ඨෙය්‍යං පත්තෙය්‍යන්ති වදාමී’ති.</div>
                            <div class="bodytext">‘‘භූතපුබ්බාහං, භන්තෙ, රොහිතස්සො නාම ඉසි අහොසිං භොජපුත්තො ඉද්ධිමා වෙහාසඞ්ගමො. තස්ස මය්හං, භන්තෙ, එවරූපො 
                                <pb ed="P" n="1.0062"/> ජවො අහොසි; සෙය්‍යථාපි නාම දළ්හධම්මා 
                                <span class="note">(දළ්හධම්මො (සබ්බත්ථ) ටීකා ච මොග්ගල්ලානබ්‍යාකරණං ච ඔලොකෙතබ්බං)</span> ධනුග්ගහො සුසික්ඛිතො කතහත්ථො කතයොග්ගො කතූපාසනො ලහුකෙන අසනෙන අප්පකසිරෙනෙව තිරියං තාලච්ඡායං අතිපාතෙය්‍ය. තස්ස මය්හං, භන්තෙ, එවරූපො පදවීතිහාරො අහොසි; සෙය්‍යථාපි නාම පුරත්ථිමා සමුද්දා පච්ඡිමො සමුද්දො. තස්ස මය්හං, භන්තෙ, එවරූපං ඉච්ඡාගතං උප්පජ්ජි - ‘අහං ගමනෙන ලොකස්ස අන්තං පාපුණිස්සාමී’ති. සො ඛ්වාහං, භන්තෙ, එවරූපෙන ජවෙන සමන්නාගතො එවරූපෙන ච පදවීතිහාරෙන අඤ්ඤත්‍රෙව අසිත-පීත-ඛායිත-සායිතා අඤ්ඤත්‍ර උච්චාර-පස්සාවකම්මා අඤ්ඤත්‍ර නිද්දාකිලමථපටිවිනොදනා වස්සසතායුකො වස්සසතජීවී වස්සසතං ගන්ත්වා අප්පත්වාව ලොකස්ස අන්තං අන්තරාව කාලඞ්කතො.
                            </div>
                            <div class="bodytext">‘‘අච්ඡරියං, භන්තෙ, අබ්භුතං, භන්තෙ! යාවසුභාසිතමිදං, භන්තෙ, භගවතා - ‘යත්ථ ඛො, ආවුසො, න ජායති න ජීයති න මීයති න චවති න උපපජ්ජති, නාහං තං ගමනෙන ලොකස්ස අන්තං ඤාතෙය්‍යං දට්ඨෙය්‍යං පත්තෙය්‍යන්ති වදාමී’’’ති.</div>
                            <div class="bodytext">‘‘න ඛො 
                                <pb ed="T" n="1.0089"/> පනාහං, ආවුසො, අප්පත්වා ලොකස්ස අන්තං දුක්ඛස්ස අන්තකිරියං වදාමි. අපි ච ඛ්වාහං, ආවුසො, ඉමස්මිංයෙව බ්‍යාමමත්තෙ කළෙවරෙ සසඤ්ඤිම්හි සමනකෙ ලොකඤ්ච පඤ්ඤපෙමි ලොකසමුදයඤ්ච ලොකනිරොධඤ්ච ලොකනිරොධගාමිනිඤ්ච පටිපදන්ති.
                            </div>
                            <div class="gatha">‘‘ගමනෙන න පත්තබ්බො, ලොකස්සන්තො කුදාචනං;</div>
                            <div class="gathalast">න ච අප්පත්වා ලොකන්තං, දුක්ඛා අත්ථි පමොචනං.</div>
                            <div class="gatha">‘‘තස්මා 
                                <pb ed="V" n="1.0077"/>
                                <pb ed="M" n="1.0062"/> හවෙ ලොකවිදූ සුමෙධො,
                            </div>
                            <div class="gatha">ලොකන්තගූ වුසිතබ්‍රහ්මචරියො;</div>
                            <div class="gatha">ලොකස්ස අන්තං සමිතාවි ඤත්වා,</div>
                            <div class="gathalast">නාසීසති ලොකමිමං පරඤ්චා’’ති.</div>
                        </div>
                    </div>
                </div>
                <div class="subhead ct_sutta" node-id="211130">
                    <span class="subhead ct_sutta">7. නන්දසුත්තං</span>
                    <div class="subhead-contents">
                        <div class="paragraph" para="108">
                            <span class="paranum">108</span>
                            <div class="bodytext"> එකමන්තං ඨිතො ඛො නන්දො දෙවපුත්තො භගවතො සන්තිකෙ ඉමං ගාථං අභාසි -</div>
                            <div class="gatha">‘‘අච්චෙන්ති කාලා තරයන්ති රත්තියො,</div>
                            <div class="gatha">වයොගුණා අනුපුබ්බං ජහන්ති;</div>
                            <div class="gatha">එතං 
                                <pb ed="T" n="1.0090"/>
                                <pb ed="P" n="1.0063"/> භයං මරණෙ පෙක්ඛමානො,
                            </div>
                            <div class="gathalast">පුඤ්ඤානි කයිරාථ සුඛාවහානී’’ති.</div>
                            <div class="gatha">‘‘අච්චෙන්ති කාලා තරයන්ති රත්තියො,</div>
                            <div class="gatha">වයොගුණා අනුපුබ්බං ජහන්ති;</div>
                            <div class="gatha">එතං භයං මරණෙ පෙක්ඛමානො,</div>
                            <div class="gathalast">ලොකාමිසං පජහෙ සන්තිපෙක්ඛො’’ති.</div>
                        </div>
                    </div>
                </div>
                <div class="subhead ct_sutta" node-id="211131">
                    <span class="subhead ct_sutta">8. නන්දිවිසාලසුත්තං</span>
                    <div class="subhead-contents">
                        <div class="paragraph" para="109">
                            <span class="paranum">109</span>
                            <div class="bodytext"> එකමන්තං ඨිතො ඛො නන්දිවිසාලො දෙවපුත්තො භගවන්තං ගාථාය අජ්ඣභාසි -</div>
                            <div class="gatha">‘‘චතුචක්කං නවද්වාරං, පුණ්ණං ලොභෙන සංයුතං;</div>
                            <div class="gathalast">පඞ්කජාතං මහාවීර, කථං යාත්‍රා භවිස්සතී’’ති.</div>
                            <div class="gatha">‘‘ඡෙත්වා නද්ධිං වරත්තඤ්ච, ඉච්ඡාලොභඤ්ච පාපකං;</div>
                            <div class="gathalast">සමූලං තණ්හමබ්බුය්හ, එවං යාත්‍රා භවිස්සතී’’ති.</div>
                        </div>
                    </div>
                </div>
                <div class="subhead ct_sutta" node-id="211132">
                    <span class="subhead ct_sutta">9. සුසිමසුත්තං</span>
                    <div class="subhead-contents">
                        <div class="paragraph" para="110">
                            <span class="paranum">110</span>
                            <div class="bodytext"> සාවත්ථිනිදානං 
                                <pb ed="V" n="1.0078"/>. අථ ඛො ආයස්මා ආනන්දො යෙන භගවා තෙනුපසඞ්කමි; උපසඞ්කමිත්වා භගවන්තං අභිවාදෙත්වා එකමන්තං නිසීදි. එකමන්තං නිසින්නං ඛො ආයස්මන්තං ආනන්දං භගවා එතදවොච - ‘‘තුය්හම්පි නො, ආනන්ද, සාරිපුත්තො රුච්චතී’’ති?
                            </div>
                            <div class="bodytext">‘‘කස්ස 
                                <pb ed="M" n="1.0063"/> හි නාම, භන්තෙ, අබාලස්ස අදුට්ඨස්ස අමූළ්හස්ස අවිපල්ලත්ථචිත්තස්ස ආයස්මා සාරිපුත්තො න රුච්චෙය්‍ය? පණ්ඩිතො, භන්තෙ, ආයස්මා සාරිපුත්තො 
                                <pb ed="T" n="1.0091"/>. මහාපඤ්ඤො, භන්තෙ, ආයස්මා සාරිපුත්තො. පුථුපඤ්ඤො, භන්තෙ, ආයස්මා සාරිපුත්තො. හාසපඤ්ඤො 
                                <span class="note">(හාසුපඤ්ඤො (සී.))</span>, භන්තෙ, ආයස්මා සාරිපුත්තො. ජවනපඤ්ඤො, භන්තෙ, ආයස්මා සාරිපුත්තො. තික්ඛපඤ්ඤො, භන්තෙ, ආයස්මා සාරිපුත්තො. නිබ්බෙධිකපඤ්ඤො, භන්තෙ, ආයස්මා සාරිපුත්තො. අප්පිච්ඡො, භන්තෙ, ආයස්මා සාරිපුත්තො. සන්තුට්ඨො, භන්තෙ, ආයස්මා සාරිපුත්තො. පවිවිත්තො, භන්තෙ, ආයස්මා සාරිපුත්තො. අසංසට්ඨො, භන්තෙ, ආයස්මා සාරිපුත්තො. ආරද්ධවීරියො, භන්තෙ, ආයස්මා සාරිපුත්තො. වත්තා, භන්තෙ, ආයස්මා සාරිපුත්තො. වචනක්ඛමො, භන්තෙ, ආයස්මා සාරිපුත්තො. චොදකො, භන්තෙ, ආයස්මා සාරිපුත්තො. පාපගරහී, භන්තෙ, ආයස්මා සාරිපුත්තො. කස්ස හි නාම, භන්තෙ, අබාලස්ස අදුට්ඨස්ස අමූළ්හස්ස අවිපල්ලත්ථචිත්තස්ස ආයස්මා සාරිපුත්තො න රුච්චෙය්‍යා’’ති?
                            </div>
                            <div class="bodytext">‘‘එවමෙතං 
                                <pb ed="P" n="1.0064"/>, ආනන්ද, එවමෙතං, ආනන්ද! කස්ස හි නාම, ආනන්ද, අබාලස්ස අදුට්ඨස්ස අමූළ්හස්ස අවිපල්ලත්ථචිත්තස්ස සාරිපුත්තො න රුච්චෙය්‍ය? පණ්ඩිතො, ආනන්ද, සාරිපුත්තො. මහාපඤ්ඤො, ආනන්ද, සාරිපුත්තො. පුථුපඤ්ඤො, ආනන්ද, සාරිපුත්තො. හාසපඤ්ඤො, ආනන්ද, සාරිපුත්තො. ජවනපඤ්ඤො, ආනන්ද, සාරිපුත්තො. තික්ඛපඤ්ඤො, ආනන්ද, සාරිපුත්තො. නිබ්බෙධිකපඤ්ඤො, ආනන්ද, සාරිපුත්තො. අප්පිච්ඡො, ආනන්ද, සාරිපුත්තො. සන්තුට්ඨො, ආනන්ද, සාරිපුත්තො. පවිවිත්තො, ආනන්ද, සාරිපුත්තො. අසංසට්ඨො, ආනන්ද, සාරිපුත්තො. ආරද්ධවීරියො, ආනන්ද, සාරිපුත්තො. වත්තා, ආනන්ද, සාරිපුත්තො. වචනක්ඛමො, ආනන්ද, සාරිපුත්තො 
                                <pb ed="T" n="1.0092"/>. චොදකො, ආනන්ද, සාරිපුත්තො. පාපගරහී, ආනන්ද, සාරිපුත්තො. කස්ස හි නාම, ආනන්ද, අබාලස්ස අදුට්ඨස්ස අමූළ්හස්ස අවිපල්ලත්ථචිත්තස්ස සාරිපුත්තො න රුච්චෙය්‍යා’’ති?
                            </div>
                            <div class="bodytext">අථ ඛො සුසිමො 
                                <span class="note">(සුසීමො (සී.))</span> දෙවපුත්තො ආයස්මතො සාරිපුත්තස්ස වණ්ණෙ භඤ්ඤමානෙ මහතියා දෙවපුත්තපරිසාය 
                                <pb ed="V" n="1.0079"/> පරිවුතො යෙන භගවා තෙනුපසඞ්කමි; උපසඞ්කමිත්වා භගවන්තං අභිවාදෙත්වා එකමන්තං අට්ඨාසි. එකමන්තං ඨිතො ඛො සුසිමො දෙවපුත්තො භගවන්තං එතදවොච -
                            </div>
                            <div class="bodytext">‘‘එවමෙතං 
                                <pb ed="M" n="1.0064"/>, භගවා, එවමෙතං, සුගත. කස්ස හි නාම, භන්තෙ, අබාලස්ස අදුට්ඨස්ස අමූළ්හස්ස අවිපල්ලත්ථචිත්තස්ස ආයස්මා සාරිපුත්තො න රුච්චෙය්‍ය? පණ්ඩිතො, භන්තෙ, ආයස්මා සාරිපුත්තො. මහාපඤ්ඤො, භන්තෙ, පුථුපඤ්ඤො, භන්තෙ, හාසපඤ්ඤො, භන්තෙ, ජවනපඤ්ඤො, භන්තෙ, තික්ඛපඤ්ඤො, භන්තෙ, නිබ්බෙධිකපඤ්ඤො, භන්තෙ, අප්පිච්ඡො, භන්තෙ, සන්තුට්ඨො, භන්තෙ, පවිවිත්තො, භන්තෙ, අසංසට්ඨො, භන්තෙ, ආරද්ධවීරියො, භන්තෙ, වත්තා, භන්තෙ, වචනක්ඛමො, භන්තෙ, චොදකො, භන්තෙ, පාපගරහී, භන්තෙ, ආයස්මා සාරිපුත්තො. කස්ස හි නාම, භන්තෙ, අබාලස්ස අදුට්ඨස්ස අමූළ්හස්ස අවිපල්ලත්ථචිත්තස්ස ආයස්මා සාරිපුත්තො න රුච්චෙය්‍ය?
                            </div>
                            <div class="bodytext">‘‘අහම්පි හි, භන්තෙ, යඤ්ඤදෙව දෙවපුත්තපරිසං උපසඞ්කමිං, එතදෙව බහුලං සද්දං සුණාමි - ‘පණ්ඩිතො ආයස්මා සාරිපුත්තො; මහාපඤ්ඤො ආයස්මා, පුථුපඤ්ඤො ආයස්මා, හාසපඤ්ඤො ආයස්මා, ජවනපඤ්ඤො ආයස්මා, තික්ඛපඤ්ඤො ආයස්මා, නිබ්බෙධිකපඤ්ඤො ආයස්මා, අප්පිච්ඡො ආයස්මා, සන්තුට්ඨො ආයස්මා, පවිවිත්තො ආයස්මා, අසංසට්ඨො ආයස්මා, ආරද්ධවීරියො ආයස්මා, වත්තා ආයස්මා, වචනක්ඛමො ආයස්මා, චොදකො ආයස්මා, පාපගරහී ආයස්මා සාරිපුත්තො’ති 
                                <pb ed="T" n="1.0093"/>. කස්ස හි නාම, භන්තෙ, අබාලස්ස අදුට්ඨස්ස අමූළ්හස්ස අවිපල්ලත්ථචිත්තස්ස ආයස්මා සාරිපුත්තො න රුච්චෙය්‍යා’’ති?
                            </div>
                            <div class="bodytext">අථ ඛො සුසිමස්ස දෙවපුත්තස්ස දෙවපුත්තපරිසා ආයස්මතො සාරිපුත්තස්ස වණ්ණෙ භඤ්ඤමානෙ අත්තමනා පමුදිතා පීතිසොමනස්සජාතා උච්චාවචා වණ්ණනිභා උපදංසෙති.</div>
                            <div class="bodytext">‘‘සෙය්‍යථාපි නාම මණි වෙළුරියො සුභො ජාතිමා අට්ඨංසො සුපරිකම්මකතො පණ්ඩුකම්බලෙ නික්ඛිත්තො භාසතෙ ච තපතෙ ච විරොචති ච; එවමෙවං සුසිමස්ස දෙවපුත්තස්ස දෙවපුත්තපරිසා 
                                <pb ed="P" n="1.0065"/> ආයස්මතො සාරිපුත්තස්ස වණ්ණෙ භඤ්ඤමානෙ අත්තමනා පමුදිතා පීතිසොමනස්සජාතා උච්චාවචා වණ්ණනිභා උපදංසෙති.
                            </div>
                            <div class="bodytext">‘‘සෙය්‍යථාපි නාම නික්ඛං ජම්බොනදං දක්ඛකම්මාරපුත්තඋක්කාමුඛසුකුසලසම්පහට්ඨං පණ්ඩුකම්බලෙ 
                                <pb ed="V" n="1.0080"/> නික්ඛිත්තං භාසතෙ ච තපතෙ ච විරොචති ච; එවමෙවං සුසිමස්ස දෙවපුත්තස්ස දෙවපුත්තපරිසා ආයස්මතො සාරිපුත්තස්ස වණ්ණෙ භඤ්ඤමානෙ අත්තමනා පමුදිතා පීතිසොමනස්සජාතා උච්චාවචා වණ්ණනිභා උපදංසෙති.
                            </div>
                            <div class="bodytext">‘‘සෙය්‍යථාපි 
                                <pb ed="M" n="1.0065"/> නාම සරදසමයෙ විද්ධෙ විගතවලාහකෙ දෙවෙ රත්තියා පච්චූසසමයං ඔසධිතාරකා භාසතෙ ච තපතෙ ච විරොචති ච; එවමෙවං සුසිමස්ස දෙවපුත්තස්ස 
                                <pb ed="T" n="1.0094"/> දෙවපුත්තපරිසා ආයස්මතො සාරිපුත්තස්ස වණ්ණෙ භඤ්ඤමානෙ අත්තමනා පමුදිතා පීතිසොමනස්සජාතා උච්චාවචා වණ්ණනිභා උපදංසෙති.
                            </div>
                            <div class="bodytext">‘‘සෙය්‍යථාපි නාම සරදසමයෙ විද්ධෙ විගතවලාහකෙ දෙවෙ ආදිච්චො නභං අබ්භුස්සක්කමානො 
                                <span class="note">(අබ්භුස්සුක්කමානො (සී. ස්‍යා. කං. පී.), අබ්භුග්ගමමානො (දී. නි. 2.258))</span> සබ්බං ආකාසගතං තමගතං අභිවිහච්ච භාසතෙ ච තපතෙ ච විරොචති ච; එවමෙවං සුසිමස්ස දෙවපුත්තස්ස දෙවපුත්තපරිසා ආයස්මතො සාරිපුත්තස්ස වණ්ණෙ භඤ්ඤමානෙ අත්තමනා පමුදිතා පීතිසොමනස්සජාතා උච්චාවචා වණ්ණනිභා උපදංසෙති.
                            </div>
                            <div class="bodytext">අථ ඛො සුසිමො දෙවපුත්තො ආයස්මන්තං සාරිපුත්තං ආරබ්භ භගවතො සන්තිකෙ ඉමං ගාථං අභාසි -</div>
                            <div class="gatha">‘‘පණ්ඩිතොති සමඤ්ඤාතො, සාරිපුත්තො අකොධනො;</div>
                            <div class="gathalast">අප්පිච්ඡො සොරතො දන්තො, සත්ථුවණ්ණාභතො ඉසී’’ති.</div>
                            <div class="bodytext">අථ ඛො භගවා ආයස්මන්තං සාරිපුත්තං ආරබ්භ සුසිමං දෙවපුත්තං ගාථාය පච්චභාසි -</div>
                            <div class="gatha">‘‘පණ්ඩිතොති සමඤ්ඤාතො, සාරිපුත්තො අකොධනො;</div>
                            <div class="gathalast">අප්පිච්ඡො සොරතො දන්තො, කාලං කඞ්ඛති සුදන්තො’’ 
                                <span class="note">(කාලං කඞ්ඛති භතකො සුදන්තො (සී.), කාලං කඞ්ඛති භාවිතො සුදන්තො (ස්‍යා. කං.), කාලං කඞ්ඛති භතිකො සුදන්තො (පී.))</span> ති.
                            </div>
                        </div>
                    </div>
                </div>
                <div class="subhead ct_sutta" node-id="211133">
                    <span class="subhead ct_sutta">10. නානාතිත්ථියසාවකසුත්තං</span>
                    <div class="subhead-contents">
                        <div class="paragraph" para="111">
                            <span class="paranum">111</span>
                            <div class="bodytext"> එවං මෙ සුතං - එකං සමයං භගවා රාජගහෙ විහරති වෙළුවනෙ කලන්දකනිවාපෙ. අථ ඛො සම්බහුලා නානාතිත්ථියසාවකා දෙවපුත්තා 
                                <pb ed="T" n="1.0095"/> අසමො ච සහලි 
                                <span class="note">(සහලී (සී. ස්‍යා. කං. පී.))</span> ච නීකො 
                                <span class="note">(නිඞ්කො (සී. පී.), නිකො (ස්‍යා. කං.))</span> ච ආකොටකො ච වෙගබ්භරි ච 
                                <span class="note">(වෙටම්බරී ච (සී. ස්‍යා. කං. පී.))</span> මාණවගාමියො ච අභික්කන්තාය රත්තියා අභික්කන්තවණ්ණා 
                                <pb ed="V" n="1.0081"/> කෙවලකප්පං 
                                <pb ed="P" n="1.0066"/> වෙළුවනං ඔභාසෙත්වා යෙන භගවා තෙනුපසඞ්කමිංසු; උපසඞ්කමිත්වා භගවන්තං අභිවාදෙත්වා 
                                <pb ed="M" n="1.0066"/> එකමන්තං අට්ඨංසු. එකමන්තං ඨිතො ඛො අසමො දෙවපුත්තො පූරණං කස්සපං ආරබ්භ භගවතො සන්තිකෙ ඉමං ගාථං අභාසි -
                            </div>
                            <div class="gatha">‘‘ඉධ ඡින්දිතමාරිතෙ, හතජානීසු කස්සපො;</div>
                            <div class="gatha">න පාපං සමනුපස්සති, පුඤ්ඤං වා පන අත්තනො;</div>
                            <div class="gathalast">ස වෙ විස්සාසමාචික්ඛි, සත්ථා අරහති මානන’’න්ති.</div>
                            <div class="bodytext">අථ ඛො සහලි දෙවපුත්තො මක්ඛලිං ගොසාලං ආරබ්භ භගවතො සන්තිකෙ ඉමං ගාථං අභාසි -</div>
                            <div class="gatha">‘‘තපොජිගුච්ඡාය සුසංවුතත්තො,</div>
                            <div class="gatha">වාචං පහාය කලහං ජනෙන;</div>
                            <div class="gatha">සමොසවජ්ජා විරතො සච්චවාදී,</div>
                            <div class="gathalast">න හි නූන තාදිසං කරොති 
                                <span class="note">(න හ නුන තාදී පකරොති (සී. ස්‍යා. කං.))</span> පාප’’න්ති.
                            </div>
                            <div class="bodytext">අථ ඛො නීකො දෙවපුත්තො නිගණ්ඨං නාටපුත්තං 
                                <span class="note">(නාථපුත්තං (සී.))</span> ආරබ්භ භගවතො සන්තිකෙ ඉමං ගාථං අභාසි -
                            </div>
                            <div class="gatha">‘‘ජෙගුච්ඡී 
                                <pb ed="T" n="1.0096"/> නිපකො භික්ඛු, චාතුයාමසුසංවුතො;
                            </div>
                            <div class="gathalast">දිට්ඨං සුතඤ්ච ආචික්ඛං, න හි නූන කිබ්බිසී සියා’’ති.</div>
                            <div class="bodytext">අථ ඛො ආකොටකො දෙවපුත්තො නානාතිත්ථියෙ ආරබ්භ භගවතො සන්තිකෙ ඉමං ගාථං අභාසි -</div>
                            <div class="gatha">‘‘පකුධකො කාතියානො නිගණ්ඨො,</div>
                            <div class="gatha">යෙ චාපිමෙ මක්ඛලිපූරණාසෙ;</div>
                            <div class="gatha">ගණස්ස 
                                <pb ed="V" n="1.0082"/> සත්ථාරො සාමඤ්ඤප්පත්තා,
                            </div>
                            <div class="gathalast">න හි නූන තෙ සප්පුරිසෙහි දූරෙ’’ති.</div>
                            <div class="bodytext">අථ ඛො වෙගබ්භරි දෙවපුත්තො ආකොටකං දෙවපුත්තං ගාථාය පච්චභාසි -</div>
                            <div class="gatha">‘‘සහාචරිතෙන 
                                <span class="note">(සහාරවෙනාපි (ක. සී.), සගාරවෙනාපි (පී.))</span> ඡවො සිගාලො 
                                <span class="note">(සිඞ්ගාලො (ක.))</span>,
                            </div>
                            <div class="gatha">න කොත්ථුකො සීහසමො කදාචි;</div>
                            <div class="gatha">නග්ගො මුසාවාදී ගණස්ස සත්ථා,</div>
                            <div class="gathalast">සඞ්කස්සරාචාරො න සතං සරික්ඛො’’ති.</div>
                            <div class="bodytext">අථ 
                                <pb ed="M" n="1.0067"/>
                                <pb ed="P" n="1.0067"/> ඛො මාරො පාපිමා බෙගබ්භරිං දෙවපුත්තං අන්වාවිසිත්වා භගවතො සන්තිකෙ ඉමං ගාථං අභාසි -
                            </div>
                            <div class="gatha">‘‘තපොජිගුච්ඡාය ආයුත්තා, පාලයං පවිවෙකියං;</div>
                            <div class="gatha">රූපෙ ච යෙ නිවිට්ඨාසෙ, දෙවලොකාභිනන්දිනො;</div>
                            <div class="gathalast">තෙ වෙ සම්මානුසාසන්ති, පරලොකාය මාතියා’’ති.</div>
                            <div class="bodytext">අථ 
                                <pb ed="T" n="1.0097"/> ඛො භගවා, ‘මාරො අයං පාපිමා’ ඉති විදිත්වා, මාරං පාපිමන්තං ගාථාය පච්චභාසි -
                            </div>
                            <div class="gatha">‘‘යෙ කෙචි රූපා ඉධ වා හුරං වා,</div>
                            <div class="gatha">යෙ චන්තලික්ඛස්මිං පභාසවණ්ණා;</div>
                            <div class="gatha">සබ්බෙව තෙ තෙ නමුචිප්පසත්ථා,</div>
                            <div class="gathalast">ආමිසංව මච්ඡානං වධාය ඛිත්තා’’ති.</div>
                            <div class="bodytext">අථ ඛො මාණවගාමියො දෙවපුත්තො භගවන්තං ආරබ්භ භගවතො සන්තිකෙ ඉමා ගාථායො අභාසි -</div>
                            <div class="gatha">‘‘විපුලො 
                                <pb ed="V" n="1.0083"/> රාජගහීයානං, ගිරිසෙට්ඨො පවුච්චති;
                            </div>
                            <div class="gathalast">සෙතො හිමවතං සෙට්ඨො, ආදිච්චො අඝගාමිනං.</div>
                            <div class="gatha">‘‘සමුද්දො උදධිනං සෙට්ඨො, නක්ඛත්තානඤ්ච චන්දිමා 
                                <span class="note">(නක්ඛත්තානංව චන්දිමා (ක.))</span>;
                            </div>
                            <div class="gathalast">සදෙවකස්ස ලොකස්ස, බුද්ධො අග්ගො පවුච්චතී’’ති.</div>
                        </div>
                    </div>
                </div>
            </div>
            <div class="centre ct_vagga ending">නානාතිත්ථියවග්ගො තතියො.</div>
            <div class="paragraph udana" para="udana">
                <div class="bodytext ct_vagga">තස්සුද්දානං -</div>
                <div class="ct_vagga gatha">සිවො ඛෙමො ච සෙරී ච, ඝටී ජන්තු ච රොහිතො;</div>
                <div class="gathalast ct_vagga">නන්දො නන්දිවිසාලො ච, සුසිමො නානාතිත්ථියෙන තෙ දසාති.</div>
            </div>
        </div>
    </div>
    <div class="centre ct_samyuththa ending">දෙවපුත්තසංයුත්තං සමත්තං.</div>
</div>