<div class="chapter ct_nipatha" node-id="45240">
    <span class="chapter ct_nipatha">15. චත්තාලීසනිපාතො</span>
    <div class="chapter-contents">
        <div class="subhead ct_sutta" node-id="45241">
            <span class="subhead ct_sutta">1. ඉසිදාසීථෙරීගාථා</span>
            <div class="subhead-contents">
                <div class="paragraph" para="402">
                    <span class="paranum">402</span>
                    <div class="gatha"> නගරම්හි 
                        <pb ed="T" n="0.0494"/>
                        <pb ed="M" n="0.0425"/> කුසුමනාමෙ, පාටලිපුත්තම්හි පථවියා මණ්ඩෙ;
                    </div>
                    <div class="gathalast">සක්‍යකුලකුලීනායො, ද්වෙ භික්ඛුනියො හි ගුණවතියො.</div>
                </div>
                <div class="paragraph" para="403">
                    <span class="paranum">403</span>
                    <div class="gatha"> ඉසිදාසී 
                        <pb ed="P" n="0.0163"/> තත්ථ එකා, දුතියා බොධීති සීලසම්පන්නා ච;
                    </div>
                    <div class="gathalast">ඣානජ්ඣායනරතායො, බහුස්සුතායො ධුතකිලෙසායො.</div>
                </div>
                <div class="paragraph" para="404">
                    <span class="paranum">404</span>
                    <div class="gatha"> තා 
                        <pb ed="V" n="0.0345"/> පිණ්ඩාය චරිත්වා, භත්තත්ථං 
                        <span class="note">(භත්තත්තං (සී.))</span> කරිය ධොතපත්තායො;
                    </div>
                    <div class="gathalast">රහිතම්හි සුඛනිසින්නා, ඉමා ගිරා අබ්භුදීරෙසුං.</div>
                </div>
                <div class="paragraph" para="405">
                    <span class="paranum">405</span>
                    <div class="gatha"> ‘‘පාසාදිකාසි අය්‍යෙ, ඉසිදාසි වයොපි තෙ අපරිහීනො;</div>
                    <div class="gathalast">කිං දිස්වාන බ්‍යාලිකං, අථාසි නෙක්ඛම්මමනුයුත්තා’’.</div>
                </div>
                <div class="paragraph" para="406">
                    <span class="paranum">406</span>
                    <div class="gatha"> එවමනුයුඤ්ජියමානා සා, රහිතෙ ධම්මදෙසනාකුසලා;</div>
                    <div class="gathalast">ඉසිදාසී වචනමබ්‍රවි, ‘‘සුණ බොධි යථාම්හි පබ්බජිතා.</div>
                </div>
                <div class="paragraph" para="407">
                    <span class="paranum">407</span>
                    <div class="gatha"> ‘‘උජ්ජෙනියා පුරවරෙ, මය්හං පිතා සීලසංවුතො සෙට්ඨි;</div>
                    <div class="gathalast">තස්සම්හි එකධීතා, පියා මනාපා ච දයිතා ච.</div>
                </div>
                <div class="paragraph" para="408">
                    <span class="paranum">408</span>
                    <div class="gatha"> ‘‘අථ මෙ සාකෙතතො වරකා, ආගච්ඡුමුත්තමකුලීනා;</div>
                    <div class="gathalast">සෙට්ඨී පහූතරතනො, තස්ස මමං සුණ්හමදාසි තාතො.</div>
                </div>
                <div class="paragraph" para="409">
                    <span class="paranum">409</span>
                    <div class="gatha"> ‘‘සස්සුයා සස්සුරස්ස ච, සායං පාතං පණාමමුපගම්ම;</div>
                    <div class="gathalast">සිරසා කරොමි පාදෙ, වන්දාමි යථාම්හි අනුසිට්ඨා.</div>
                </div>
                <div class="paragraph" para="410">
                    <span class="paranum">410</span>
                    <div class="gatha"> ‘‘යා 
                        <pb ed="T" n="0.0495"/> මය්හං සාමිකස්ස, භගිනියො භාතුනො පරිජනො වා;
                    </div>
                    <div class="gathalast">තමෙකවරකම්පි දිස්වා, උබ්බිග්ගා ආසනං දෙමි.</div>
                </div>
                <div class="paragraph" para="411">
                    <span class="paranum">411</span>
                    <div class="gatha"> ‘‘අන්නෙන ච පානෙන ච, ඛජ්ජෙන ච යඤ්ච තත්ථ සන්නිහිතං;</div>
                    <div class="gathalast">ඡාදෙමි උපනයාමි ච, දෙමි ච යං යස්ස පතිරූපං.</div>
                </div>
                <div class="paragraph" para="412">
                    <span class="paranum">412</span>
                    <div class="gatha"> ‘‘කාලෙන උපට්ඨහිත්වා 
                        <span class="note">(උට්ඨහිත්වා (ස්‍යා. ක.), උපට්ඨහිතුං (?))</span>, ඝරං සමුපගමාමි උම්මාරෙ;
                    </div>
                    <div class="gathalast">ධොවන්තී හත්ථපාදෙ, පඤ්ජලිකා සාමිකමුපෙමි.</div>
                </div>
                <div class="paragraph" para="413">
                    <span class="paranum">413</span>
                    <div class="gatha"> ‘‘කොච්ඡං පසාදං අඤ්ජනිඤ්ච, ආදාසකඤ්ච ගණ්හිත්වා;</div>
                    <div class="gathalast">පරිකම්මකාරිකා 
                        <pb ed="P" n="0.0164"/> විය, සයමෙව පතිං විභූසෙමි.
                    </div>
                </div>
                <div class="paragraph" para="414">
                    <span class="paranum">414</span>
                    <div class="gatha"> ‘‘සයමෙව 
                        <pb ed="M" n="0.0426"/> ඔදනං සාධයාමි, සයමෙව භාජනං ධොවන්තී;
                    </div>
                    <div class="gathalast">මාතාව එකපුත්තකං, තථා 
                        <span class="note">(තදා (සී.))</span> භත්තාරං පරිචරාමි.
                    </div>
                </div>
                <div class="paragraph" para="415">
                    <span class="paranum">415</span>
                    <div class="gatha"> ‘‘එවං මං භත්තිකතං, අනුරත්තං කාරිකං නිහතමානං;</div>
                    <div class="gathalast">උට්ඨායිකං 
                        <span class="note">(උට්ඨාහිකං (ක.))</span> අනලසං, සීලවතිං දුස්සතෙ භත්තා.
                    </div>
                </div>
                <div class="paragraph" para="416">
                    <span class="paranum">416</span>
                    <div class="gatha"> ‘‘සො මාතරඤ්ච පිතරඤ්ච, භණති ‘ආපුච්ඡහං ගමිස්සාමි;</div>
                    <div class="gathalast">ඉසිදාසියා න සහ වච්ඡං, එකාගාරෙහං 
                        <span class="note">(එකඝරෙප’හං (?))</span> සහ වත්ථුං’.
                    </div>
                </div>
                <div class="paragraph" para="417">
                    <span class="paranum">417</span>
                    <div class="gatha"> ‘‘‘මා එවං පුත්ත අවච, ඉසිදාසී පණ්ඩිතා පරිබ්‍යත්තා;</div>
                    <div class="gathalast">උට්ඨායිකා අනලසා, කිං තුය්හං න රොචතෙ පුත්ත’.</div>
                </div>
                <div class="paragraph" para="418">
                    <span class="paranum">418</span>
                    <div class="gatha"> ‘‘‘න 
                        <pb ed="V" n="0.0346"/> ච මෙ හිංසති කිඤ්චි, න චහං ඉසිදාසියා සහ වච්ඡං;
                    </div>
                    <div class="gathalast">දෙස්සාව මෙ අලං මෙ, අපුච්ඡාහං 
                        <span class="note">(ආපුච්ඡාහං (ස්‍යා.), ආපුච්ඡහං-නාපුච්ඡහං (?))</span> ගමිස්සාමි’.
                    </div>
                </div>
                <div class="paragraph" para="419">
                    <span class="paranum">419</span>
                    <div class="gatha"> ‘‘තස්ස වචනං සුණිත්වා, සස්සු සසුරො ච මං අපුච්ඡිංසු;</div>
                    <div class="gathalast">‘කිස්ස 
                        <span class="note">(කිංස (?))</span> තයා අපරද්ධං, භණ විස්සට්ඨා යථාභූතං’.
                    </div>
                </div>
                <div class="paragraph" para="420">
                    <span class="paranum">420</span>
                    <div class="gatha"> ‘‘‘නපිහං 
                        <pb ed="T" n="0.0496"/> අපරජ්ඣං කිඤ්චි, නපි හිංසෙමි න භණාමි දුබ්බචනං;
                    </div>
                    <div class="gathalast">කිං සක්කා කාතුය්‍යෙ, යං මං විද්දෙස්සතෙ භත්තා’.</div>
                </div>
                <div class="paragraph" para="421">
                    <span class="paranum">421</span>
                    <div class="gatha"> ‘‘තෙ මං පිතුඝරං පටිනයිංසු, විමනා දුඛෙන අධිභූතා;</div>
                    <div class="gathalast">‘පුත්තමනුරක්ඛමානා, ජිතාම්හසෙ රූපිනිං ලක්ඛිං’.</div>
                </div>
                <div class="paragraph" para="422">
                    <span class="paranum">422</span>
                    <div class="gatha"> ‘‘අථ මං අදාසි තාතො, අඩ්ඪස්ස ඝරම්හි දුතියකුලිකස්ස;</div>
                    <div class="gathalast">තතො උපඩ්ඪසුඞ්කෙන, යෙන මං වින්දථ සෙට්ඨි.</div>
                </div>
                <div class="paragraph" para="423">
                    <span class="paranum">423</span>
                    <div class="gatha"> ‘‘තස්සපි ඝරම්හි මාසං, අවසිං අථ සොපි මං පටිච්ඡරයි 
                        <span class="note">(පටිච්ඡසි (සී. ක.), පටිච්ඡති (ස්‍යා.), පටිච්ඡරති (ක.))</span>;
                    </div>
                    <div class="gathalast">දාසීව 
                        <pb ed="P" n="0.0165"/> උපට්ඨහන්තිං, අදූසිකං සීලසම්පන්නං.
                    </div>
                </div>
                <div class="paragraph" para="424">
                    <span class="paranum">424</span>
                    <div class="gatha"> ‘‘භික්ඛාය ච විචරන්තං, දමකං දන්තං මෙ පිතා භණති;</div>
                    <div class="gathalast">‘හොහිසි 
                        <span class="note">(සොහිසි (සබ්බත්ථ))</span> මෙ ජාමාතා, නික්ඛිප පොට්ඨිඤ්ච 
                        <span class="note">(පොන්තිං (සී. ස්‍යා.))</span> ඝටිකඤ්ච’.
                    </div>
                </div>
                <div class="paragraph" para="425">
                    <span class="paranum">425</span>
                    <div class="gatha"> ‘‘සොපි වසිත්වා පක්ඛං 
                        <span class="note">(පක්කමථ (සී.))</span>, අථ තාතං භණති ‘දෙහි මෙ පොට්ඨිං;
                    </div>
                    <div class="gathalast">ඝටිකඤ්ච මල්ලකඤ්ච, පුනපි භික්ඛං චරිස්සාමි’.</div>
                </div>
                <div class="paragraph" para="426">
                    <span class="paranum">426</span>
                    <div class="gatha"> ‘‘අථ 
                        <pb ed="M" n="0.0427"/> නං භණතී තාතො, අම්මා සබ්බො ච මෙ ඤාතිගණවග්ගො;
                    </div>
                    <div class="gathalast">‘කිං තෙ න කීරති ඉධ, භණ ඛිප්පං තං තෙ කරිහි’ති.</div>
                </div>
                <div class="paragraph" para="427">
                    <span class="paranum">427</span>
                    <div class="gatha"> ‘‘එවං භණිතො භණති, ‘යදි මෙ අත්තා සක්කොති අලං මය්හං;</div>
                    <div class="gathalast">ඉසිදාසියා න සහ වච්ඡං, එකඝරෙහං සහ වත්ථුං’.</div>
                </div>
                <div class="paragraph" para="428">
                    <span class="paranum">428</span>
                    <div class="gatha"> ‘‘විස්සජ්ජිතො ගතො සො, අහම්පි එකාකිනී විචින්තෙමි;</div>
                    <div class="gathalast">‘ආපුච්ඡිතූන ගච්ඡං, මරිතුයෙ 
                        <span class="note">(මරිතායෙ (සී.), මරිතුං (ස්‍යා.))</span> වා පබ්බජිස්සං වා’.
                    </div>
                </div>
                <div class="paragraph" para="429">
                    <span class="paranum">429</span>
                    <div class="gatha"> ‘‘අථ අය්‍යා ජිනදත්තා, ආගච්ඡී ගොචරාය චරමානා;</div>
                    <div class="gathalast">තාතකුලං 
                        <pb ed="T" n="0.0497"/> විනයධරී, බහුස්සුතා සීලසම්පන්නා.
                    </div>
                </div>
                <div class="paragraph" para="430">
                    <span class="paranum">430</span>
                    <div class="gatha"> ‘‘තං දිස්වාන අම්හාකං, උට්ඨායාසනං තස්සා පඤ්ඤාපයිං;</div>
                    <div class="gathalast">නිසින්නාය ච පාදෙ, වන්දිත්වා භොජනමදාසිං.</div>
                </div>
                <div class="paragraph" para="431">
                    <span class="paranum">431</span>
                    <div class="gatha"> ‘‘අන්නෙන 
                        <pb ed="V" n="0.0347"/> ච පානෙන ච, ඛජ්ජෙන ච යඤ්ච තත්ථ සන්නිහිතං;
                    </div>
                    <div class="gathalast">සන්තප්පයිත්වා අවචං, ‘අය්‍යෙ ඉච්ඡාමි පබ්බජිතුං’.</div>
                </div>
                <div class="paragraph" para="432">
                    <span class="paranum">432</span>
                    <div class="gatha"> ‘‘අථ මං භණතී තාතො, ‘ඉධෙව පුත්තක 
                        <span class="note">(පුත්තිකෙ (ස්‍යා. ක.))</span> චරාහි ත්වං ධම්මං;
                    </div>
                    <div class="gathalast">අන්නෙන ච පානෙන ච, තප්පය සමණෙ ද්විජාතී ච’.</div>
                </div>
                <div class="paragraph" para="433">
                    <span class="paranum">433</span>
                    <div class="gatha"> ‘‘අථහං භණාමි තාතං, රොදන්තී අඤ්ජලිං පණාමෙත්වා;</div>
                    <div class="gathalast">‘පාපඤ්හි මයා පකතං, කම්මං තං නිජ්ජරෙස්සාමි’.</div>
                </div>
                <div class="paragraph" para="434">
                    <span class="paranum">434</span>
                    <div class="gatha"> ‘‘අථ 
                        <pb ed="P" n="0.0166"/> මං භණතී තාතො, ‘පාපුණ බොධිඤ්ච අග්ගධම්මඤ්ච;
                    </div>
                    <div class="gathalast">නිබ්බානඤ්ච ලභස්සු, යං සච්ඡිකරී ද්විපදසෙට්ඨො’.</div>
                </div>
                <div class="paragraph" para="435">
                    <span class="paranum">435</span>
                    <div class="gatha"> ‘‘මාතාපිතූ අභිවාදයිත්වා, සබ්බඤ්ච ඤාතිගණවග්ගං;</div>
                    <div class="gathalast">සත්තාහං පබ්බජිතා, තිස්සො විජ්ජා අඵස්සයිං.</div>
                </div>
                <div class="paragraph" para="436">
                    <span class="paranum">436</span>
                    <div class="gatha"> ‘‘ජානාමි අත්තනො සත්ත, ජාතියො යස්සයං ඵලවිපාකො;</div>
                    <div class="gathalast">තං තව ආචික්ඛිස්සං, තං එකමනා නිසාමෙහි.</div>
                </div>
                <div class="paragraph" para="437">
                    <span class="paranum">437</span>
                    <div class="gatha"> ‘‘නගරම්හි එරකච්ඡෙ 
                        <span class="note">(එරකකච්ඡෙ (ස්‍යා. ක.))</span>, සුවණ්ණකාරො අහං පහූතධනො;
                    </div>
                    <div class="gathalast">යොබ්බනමදෙන මත්තො සො, පරදාරං අසෙවිහං.</div>
                </div>
                <div class="paragraph" para="438">
                    <span class="paranum">438</span>
                    <div class="gatha"> ‘‘සොහං තතො චවිත්වා, නිරයම්හි අපච්චිසං චිරං;</div>
                    <div class="gathalast">පක්කො තතො ච උට්ඨහිත්වා, මක්කටියා කුච්ඡිමොක්කමිං.</div>
                </div>
                <div class="paragraph" para="439">
                    <span class="paranum">439</span>
                    <div class="gatha"> ‘‘සත්තාහජාතකං 
                        <pb ed="T" n="0.0498"/>
                        <pb ed="M" n="0.0428"/> මං, මහාකපි යූථපො නිල්ලච්ඡෙසි;
                    </div>
                    <div class="gathalast">තස්සෙතං කම්මඵලං, යථාපි ගන්ත්වාන පරදාරං.</div>
                </div>
                <div class="paragraph" para="440">
                    <span class="paranum">440</span>
                    <div class="gatha"> ‘‘සොහං තතො චවිත්වා, කාලං කරිත්වා සින්ධවාරඤ්ඤෙ;</div>
                    <div class="gathalast">කාණාය ච ඛඤ්ජාය ච, එළකියා කුච්ඡිමොක්කමිං.</div>
                </div>
                <div class="paragraph" para="441">
                    <span class="paranum">441</span>
                    <div class="gatha"> ‘‘ද්වාදස වස්සානි අහං, නිල්ලච්ඡිතො දාරකෙ පරිවහිත්වා;</div>
                    <div class="gathalast">කිමිනාවට්ටො අකල්ලො, යථාපි ගන්ත්වාන පරදාරං.</div>
                </div>
                <div class="paragraph" para="442">
                    <span class="paranum">442</span>
                    <div class="gatha"> ‘‘සොහං තතො චවිත්වා, ගොවාණිජකස්ස ගාවියා ජාතො;</div>
                    <div class="gathalast">වච්ඡො ලාඛාතම්බො, නිල්ලච්ඡිතො ද්වාදසෙ මාසෙ.</div>
                </div>
                <div class="paragraph" para="443">
                    <span class="paranum">443</span>
                    <div class="gatha"> ‘‘වොඪූන 
                        <span class="note">(තෙ පුන (ස්‍යා. ක.), වොධුන (ක. අට්ඨ.))</span> නඞ්ගලමහං, සකටඤ්ච ධාරයාමි;
                    </div>
                    <div class="gathalast">අන්ධොවට්ටො අකල්ලො, යථාපි ගන්ත්වාන පරදාරං.</div>
                </div>
                <div class="paragraph" para="444">
                    <span class="paranum">444</span>
                    <div class="gatha"> ‘‘සොහං තතො චවිත්වා, වීථියා දාසියා ඝරෙ ජාතො;</div>
                    <div class="gathalast">නෙව මහිලා න පුරිසො, යථාපි ගන්ත්වාන පරදාරං.</div>
                </div>
                <div class="paragraph" para="445">
                    <span class="paranum">445</span>
                    <div class="gatha"> ‘‘තිංසතිවස්සම්හි 
                        <pb ed="V" n="0.0348"/>
                        <pb ed="P" n="0.0167"/> මතො, සාකටිකකුලම්හි දාරිකා ජාතා;
                    </div>
                    <div class="gathalast">කපණම්හි අප්පභොගෙ, ධනික 
                        <span class="note">(අණික (අට්ඨ.), තංසංවණ්ණනායම්පි අත්ථයුත්ති ගවෙසිතබ්බා)</span> පුරිසපාතබහුලම්හි.
                    </div>
                </div>
                <div class="paragraph" para="446">
                    <span class="paranum">446</span>
                    <div class="gatha"> ‘‘තං මං තතො සත්ථවාහො, උස්සන්නාය විපුලාය වඩ්ඪියා;</div>
                    <div class="gathalast">ඔකඩ්ඪති විලපන්තිං, අච්ඡින්දිත්වා කුලඝරස්මා.</div>
                </div>
                <div class="paragraph" para="447">
                    <span class="paranum">447</span>
                    <div class="gatha"> ‘‘අථ සොළසමෙ වස්සෙ, දිස්වා මං පත්තයොබ්බනං කඤ්ඤං;</div>
                    <div class="gathalast">ඔරුන්ධතස්ස පුත්තො, ගිරිදාසො නාම නාමෙන.</div>
                </div>
                <div class="paragraph" para="448">
                    <span class="paranum">448</span>
                    <div class="gatha"> ‘‘තස්සපි අඤ්ඤා භරියා, සීලවතී ගුණවතී යසවතී ච;</div>
                    <div class="gathalast">අනුරත්තා 
                        <pb ed="T" n="0.0499"/>
                        <span class="note">(අනුවත්තා (ක.))</span> භත්තාරං, තස්සාහං 
                        <span class="note">(තස්ස තං (?))</span> විද්දෙසනමකාසිං.
                    </div>
                </div>
                <div class="paragraph" para="449">
                    <span class="paranum">449</span>
                    <div class="gatha"> ‘‘තස්සෙතං කම්මඵලං, යං මං අපකීරිතූන ගච්ඡන්ති;</div>
                    <div class="gathalast">දාසීව උපට්ඨහන්තිං, තස්සපි අන්තො කතො මයා’’ති.</div>
                </div>
            </div>
            <div class="centre ct_sutta ending">... ඉසිදාසී ථෙරී....</div>
        </div>
    </div>
    <div class="centre ct_nipatha ending">චත්තාලීසනිපාතො නිට්ඨිතො.</div>
</div>