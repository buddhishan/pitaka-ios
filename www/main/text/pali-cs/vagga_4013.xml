<div class="chapter ct_nipatha" node-id="40130">
    <span class="chapter ct_nipatha">4. චතුක්කනිපාතො</span>
    <div class="chapter-contents">
        <div class="subhead ct_sutta" node-id="40131">
            <span class="subhead ct_sutta">1. බ්‍රාහ්මණධම්මයාගසුත්තං</span>
            <div class="subhead-contents">
                <div class="paragraph" para="100">
                    <span class="paranum">100</span>
                    <div class="bodytext"> වුත්තඤ්හෙතං 
                        <pb ed="M" n="0.0264"/>
                        <pb ed="V" n="0.0073"/> භගවතා, වුත්තමරහතාති මෙ සුතං -
                    </div>
                    <div class="bodytext">‘‘අහමස්මි, භික්ඛවෙ, බ්‍රාහ්මණො යාචයොගො සදා පයතපාණි 
                        <span class="note">(පයතපාණී (සී. ස්‍යා.))</span> අන්තිමදෙහධරො අනුත්තරො භිසක්කො සල්ලකත්තො. තස්ස මෙ තුම්හෙ පුත්තා ඔරසා මුඛතො ජාතා ධම්මජා ධම්මනිම්මිතා ධම්මදායාදා, නො ආමිසදායාදා.
                    </div>
                    <div class="bodytext">‘‘ද්වෙමානි, භික්ඛවෙ, දානානි - ආමිසදානඤ්ච 
                        <pb ed="P" n="0.0102"/> ධම්මදානඤ්ච. එතදග්ගං, භික්ඛවෙ, ඉමෙසං ද්වින්නං දානානං යදිදං - ධම්මදානං.
                    </div>
                    <div class="bodytext">‘‘ද්වෙමෙ, භික්ඛවෙ, සංවිභාගා - ආමිසසංවිභාගො ච ධම්මසංවිභාගො ච. එතදග්ගං, භික්ඛවෙ, ඉමෙසං ද්වින්නං සංවිභාගානං යදිදං - ධම්මසංවිභාගො.</div>
                    <div class="bodytext">‘‘ද්වෙමෙ, භික්ඛවෙ, අනුග්ගහා - ආමිසානුග්ගහො ච ධම්මානුග්ගහො ච. එතදග්ගං, භික්ඛවෙ, ඉමෙසං ද්වින්නං අනුග්ගහානං යදිදං - ධම්මානුග්ගහො.</div>
                    <div class="bodytext">‘‘ද්වෙමෙ, භික්ඛවෙ, යාගා - ආමිසයාගො ච ධම්මයාගො ච. එතදග්ගං, භික්ඛවෙ, ඉමෙසං ද්වින්නං යාගානං යදිදං - ධම්මයාගො’’ති. එතමත්ථං භගවා අවොච. තත්ථෙතං ඉති වුච්චති -</div>
                    <div class="gatha">‘‘යො 
                        <pb ed="T" n="0.0309"/> ධම්මයාගං අයජී අමච්ඡරී, තථාගතො සබ්බභූතානුකම්පී 
                        <span class="note">(සබ්බසත්තානුකම්පී (ස්‍යා.) අට්ඨකථායම්පි)</span>;
                    </div>
                    <div class="gathalast">තං තාදිසං දෙවමනුස්සසෙට්ඨං, සත්තා නමස්සන්ති භවස්ස පාරගු’’න්ති.</div>
                    <div class="bodytext">අයම්පි අත්ථො වුත්තො භගවතා, ඉති මෙ සුතන්ති. පඨමං.</div>
                </div>
            </div>
        </div>
        <div class="subhead ct_sutta" node-id="40132">
            <span class="subhead ct_sutta">2. සුලභසුත්තං</span>
            <div class="subhead-contents">
                <div class="paragraph" para="101">
                    <span class="paranum">101</span>
                    <div class="bodytext"> වුත්තඤ්හෙතං 
                        <pb ed="V" n="0.0074"/> භගවතා, වුත්තමරහතාති මෙ සුතං -
                    </div>
                    <div class="bodytext">‘‘චත්තාරිමානි, භික්ඛවෙ, අප්පානි චෙව සුලභානි ච, තානි ච අනවජ්ජානි. කතමානි චත්තාරි? පංසුකූලං, භික්ඛවෙ, චීවරානං අප්පඤ්ච සුලභඤ්ච, තඤ්ච අනවජ්ජං. පිණ්ඩියාලොපො 
                        <pb ed="M" n="0.0265"/>, භික්ඛවෙ, භොජනානං අප්පඤ්ච සුලභඤ්ච, තඤ්ච අනවජ්ජං. රුක්ඛමූලං, භික්ඛවෙ 
                        <pb ed="P" n="0.0103"/>, සෙනාසනානං අප්පඤ්ච සුලභඤ්ච, තඤ්ච අනවජ්ජං. පූතිමුත්තං, භික්ඛවෙ, භෙසජ්ජානං අප්පඤ්ච සුලභඤ්ච තඤ්ච අනවජ්ජං. ඉමානි ඛො, භික්ඛවෙ, චත්තාරි අප්පානි චෙව සුලභානි ච, තානි ච අනවජ්ජානි. යතො ඛො, භික්ඛවෙ, භික්ඛු අප්පෙන ච තුට්ඨො හොති සුලභෙන ච (අනවජ්ජෙන ච) 
                        <span class="note">((...) නත්ථි සී. පී. ක. පොත්ථකෙසු ච අඞ්ගුත්තරෙ ච)</span>, ඉමස්සාහං අඤ්ඤතරං සාමඤ්ඤඞ්ගන්ති වදාමී’’ති. එතමත්ථං භගවා අවොච. තත්ථෙතං ඉති වුච්චති -
                    </div>
                    <div class="gatha">‘‘අනවජ්ජෙන තුට්ඨස්ස, අප්පෙන සුලභෙන ච;</div>
                    <div class="gatha">න සෙනාසනමාරබ්භ, චීවරං පානභොජනං;</div>
                    <div class="gathalast">විඝාතො හොති චිත්තස්ස, දිසා නප්පටිහඤ්ඤති.</div>
                    <div class="gatha">‘‘යෙ චස්ස 
                        <span class="note">(යෙපස්ස (ස්‍යා.))</span> ධම්මා අක්ඛාතා, සාමඤ්ඤස්සානුලොමිකා;
                    </div>
                    <div class="gathalast">අධිග්ගහිතා තුට්ඨස්ස, අප්පමත්තස්ස භික්ඛුනො’’ති 
                        <span class="note">(සික්ඛතොති (සී. ක.))</span>.
                    </div>
                    <div class="bodytext">අයම්පි අත්ථො වුත්තො භගවතා, ඉති මෙ සුතන්ති. දුතියං.</div>
                </div>
            </div>
        </div>
        <div class="subhead ct_sutta" node-id="40133">
            <span class="subhead ct_sutta">3. ආසවක්ඛයසුත්තං</span>
            <div class="subhead-contents">
                <div class="paragraph" para="102">
                    <span class="paranum">102</span>
                    <div class="bodytext"> වුත්තඤ්හෙතං භගවතා, වුත්තමරහතාති මෙ සුතං -</div>
                    <div class="bodytext">‘‘ජානතොහං, භික්ඛවෙ, පස්සතො ආසවානං ඛයං වදාමි 
                        <pb ed="T" n="0.0310"/>, නො අජානතො නො අපස්සතො. කිඤ්ච, භික්ඛවෙ, ජානතො, කිං පස්සතො ආසවානං ඛයො හොති? ඉදං දුක්ඛන්ති, භික්ඛවෙ, ජානතො පස්සතො ආසවානං ඛයො 
                        <pb ed="P" n="0.0104"/> හොති. අයං දුක්ඛසමුදයොති, භික්ඛවෙ, ජානතො පස්සතො ආසවානං ඛයො හොති. අයං දුක්ඛනිරොධොති, භික්ඛවෙ, ජානතො පස්සතො ආසවානං ඛයො හොති. අයං දුක්ඛනිරොධගාමිනී පටිපදාති, භික්ඛවෙ, ජානතො පස්සතො ආසවානං ඛයො හොති. එවං ඛො 
                        <pb ed="V" n="0.0075"/>, භික්ඛවෙ, ජානතො එවං පස්සතො ආසවානං ඛයො හොතී’’ති. එතමත්ථං භගවා අවොච. තත්ථෙතං ඉති වුච්චති -
                    </div>
                    <div class="gatha">‘‘සෙඛස්ස සික්ඛමානස්ස, උජුමග්ගානුසාරිනො;</div>
                    <div class="gathalast">ඛයස්මිං පඨමං ඤාණං, තතො අඤ්ඤා අනන්තරා.</div>
                    <div class="gatha">‘‘තතො 
                        <pb ed="M" n="0.0266"/> අඤ්ඤා විමුත්තස්ස, විමුත්තිඤාණමුත්තමං;
                    </div>
                    <div class="gathalast">උප්පජ්ජති ඛයෙ ඤාණං, ඛීණා සංයොජනා ඉති.</div>
                    <div class="gatha">‘‘න ත්වෙවිදං කුසීතෙන, බාලෙනමවිජානතා;</div>
                    <div class="gathalast">නිබ්බානං අධිගන්තබ්බං, සබ්බගන්ථප්පමොචන’’න්ති.</div>
                    <div class="bodytext">අයම්පි අත්ථො වුත්තො භගවතා, ඉති මෙ සුතන්ති. තතියං.</div>
                </div>
            </div>
        </div>
        <div class="subhead ct_sutta" node-id="40134">
            <span class="subhead ct_sutta">4. සමණබ්‍රාහ්මණසුත්තං</span>
            <div class="subhead-contents">
                <div class="paragraph" para="103">
                    <span class="paranum">103</span>
                    <div class="bodytext"> වුත්තඤ්හෙතං භගවතා, වුත්තමරහතාති මෙ සුතං -</div>
                    <div class="bodytext">‘‘යෙ හි කෙචි, භික්ඛවෙ, සමණා වා බ්‍රාහ්මණා 
                        <pb ed="P" n="0.0105"/> වා ‘ඉදං දුක්ඛ’න්ති යථාභූතං නප්පජානන්ති; ‘අයං දුක්ඛසමුදයො’ති යථාභූතං නප්පජානන්ති; ‘අයං දුක්ඛනිරොධො’ති යථාභූතං නප්පජානන්ති; ‘අයං දුක්ඛනිරොධගාමිනී පටිපදා’ති යථාභූතං නප්පජානන්ති - න මෙ තෙ, භික්ඛවෙ, සමණා වා බ්‍රාහ්මණා වා සමණෙසු වා සමණසම්මතා බ්‍රාහ්මණෙසු වා බ්‍රාහ්මණසම්මතා, න ච පනෙතෙ ආයස්මන්තො සාමඤ්ඤත්ථං වා බ්‍රහ්මඤ්ඤත්ථං වා දිට්ඨෙව ධම්මෙ සයං අභිඤ්ඤා සච්ඡිකත්වා 
                        <pb ed="T" n="0.0311"/> උපසම්පජ්ජ විහරන්ති.
                    </div>
                    <div class="bodytext">‘‘යෙ ච ඛො කෙචි, භික්ඛවෙ, සමණා වා බ්‍රාහ්මණා වා ‘ඉදං දුක්ඛ’න්ති යථාභූතං පජානන්ති; ‘අයං දුක්ඛසමුදයො’ති යථාභූතං පජානන්ති; ‘අයං දුක්ඛනිරොධො’ති යථාභූතං පජානන්ති; ‘අයං දුක්ඛනිරොධගාමිනී පටිපදා’ති යථාභූතං පජානන්ති - තෙ ඛො මෙ, භික්ඛවෙ, සමණා වා බ්‍රාහ්මණා වා සමණෙසු චෙව සමණසම්මතා බ්‍රාහ්මණෙසු ච බ්‍රාහ්මණසම්මතා, තෙ ච පනායස්මන්තො සාමඤ්ඤත්ථඤ්ච බ්‍රහ්මඤ්ඤත්ථඤ්ච දිට්ඨෙව ධම්මෙ සයං අභිඤ්ඤා සච්ඡිකත්වා උපසම්පජ්ජ විහරන්තී’’ති. එතමත්ථං භගවා අවොච. තත්ථෙතං ඉති වුච්චති -</div>
                    <div class="gatha">‘‘යෙ 
                        <pb ed="V" n="0.0076"/>
                        <pb ed="P" n="0.0106"/> දුක්ඛං නප්පජානන්ති, අථො දුක්ඛස්ස සම්භවං;
                    </div>
                    <div class="gatha">යත්ථ ච සබ්බසො දුක්ඛං, අසෙසං උපරුජ්ඣති;</div>
                    <div class="gathalast">තඤ්ච මග්ගං න ජානන්ති, දුක්ඛූපසමගාමිනං.</div>
                    <div class="gatha">‘‘චෙතොවිමුත්තිහීනා තෙ, අථො පඤ්ඤාවිමුත්තියා;</div>
                    <div class="gathalast">අභබ්බා තෙ අන්තකිරියාය, තෙ වෙ ජාතිජරූපගා.</div>
                    <div class="gatha">‘‘යෙ 
                        <pb ed="M" n="0.0267"/> ච දුක්ඛං පජානන්ති, අථො දුක්ඛස්ස සම්භවං;
                    </div>
                    <div class="gatha">යත්ථ ච සබ්බසො දුක්ඛං, අසෙසං උපරුජ්ඣති;</div>
                    <div class="gathalast">තඤ්ච මග්ගං පජානන්ති, දුක්ඛූපසමගාමිනං.</div>
                    <div class="gatha">‘‘චෙතොවිමුත්තිසම්පන්නා, අථො පඤ්ඤාවිමුත්තියා;</div>
                    <div class="gathalast">භබ්බා තෙ අන්තකිරියාය, න තෙ ජාතිජරූපගා’’ති.</div>
                    <div class="bodytext">අයම්පි අත්ථො වුත්තො භගවතා, ඉති මෙ සුතන්ති. චතුත්ථං.</div>
                </div>
            </div>
        </div>
        <div class="subhead ct_sutta" node-id="40135">
            <span class="subhead ct_sutta">5. සීලසම්පන්නසුත්තං</span>
            <div class="subhead-contents">
                <div class="paragraph" para="104">
                    <span class="paranum">104</span>
                    <div class="bodytext"> වුත්තඤ්හෙතං භගවතා, වුත්තමරහතාති මෙ සුතං -</div>
                    <div class="bodytext">‘‘යෙ තෙ, භික්ඛවෙ, භික්ඛූ සීලසම්පන්නා සමාධිසම්පන්නා 
                        <pb ed="P" n="0.0107"/> පඤ්ඤාසම්පන්නා විමුත්තිසම්පන්නා විමුත්තිඤාණදස්සනසම්පන්නා ඔවාදකා 
                        <pb ed="T" n="0.0312"/> විඤ්ඤාපකා සන්දස්සකා සමාදපකා සමුත්තෙජකා සම්පහංසකා අලංසමක්ඛාතාරො සද්ධම්මස්ස දස්සනම්පහං, භික්ඛවෙ, තෙසං භික්ඛූනං බහූපකාරං වදාමි; සවනම්පහං, භික්ඛවෙ, තෙසං භික්ඛූනං බහූපකාරං වදාමි; උපසඞ්කමනම්පහං, භික්ඛවෙ, තෙසං භික්ඛූනං බහූපකාරං වදාමි; පයිරුපාසනම්පහං, භික්ඛවෙ, තෙසං භික්ඛූනං බහූපකාරං වදාමි; අනුස්සරණම්පහං, භික්ඛවෙ, තෙසං භික්ඛූනං බහූපකාරං වදාමි; අනුපබ්බජ්ජම්පහං 
                        <span class="note">(අනුස්සතිම්පහං (ස්‍යා.))</span>, භික්ඛවෙ, තෙසං භික්ඛූනං බහූපකාරං වදාමි. තං කිස්ස හෙතු? තථාරූපෙ, භික්ඛවෙ, භික්ඛූ සෙවතො භජතො පයිරුපාසතො අපරිපූරොපි සීලක්ඛන්ධො භාවනාපාරිපූරිං ගච්ඡති, අපරිපූරොපි සමාධික්ඛන්ධො භාවනාපාරිපූරිං ගච්ඡති, අපරිපූරොපි 
                        <pb ed="P" n="0.0108"/> පඤ්ඤාක්ඛන්ධො භාවනාපාරිපූරිං ගච්ඡති, අපරිපූරොපි විමුත්තික්ඛන්ධො භාවනාපාරිපූරිං ගච්ඡති, අපරිපූරොපි විමුත්තිඤාණදස්සනක්ඛන්ධො භාවනාපාරිපූරිං ගච්ඡති. එවරූපා ච තෙ, භික්ඛවෙ, භික්ඛූ සත්ථාරොතිපි 
                        <pb ed="V" n="0.0077"/> වුච්චන්ති, සත්ථවාහාතිපි වුච්චන්ති, රණඤ්ජහාතිපි වුච්චන්ති, තමොනුදාතිපි වුච්චන්ති, ආලොකකරාතිපි වුච්චන්ති, ඔභාසකරාතිපි වුච්චන්ති, පජ්ජොතකරාතිපි වුච්චන්ති, උක්කාධාරාතිපි වුච්චන්ති, පභඞ්කරාතිපි වුච්චන්ති, අරියාතිපි වුච්චන්ති, චක්ඛුමන්තොතිපි වුච්චන්තී’’ති. එතමත්ථං භගවා අවොච. තත්ථෙතං ඉති වුච්චති -
                    </div>
                    <div class="gatha">‘‘පාමොජ්ජකරණං 
                        <pb ed="M" n="0.0268"/> ඨානං 
                        <span class="note">(... කරණඨානං (සී. ස්‍යා.))</span>, එතං හොති විජානතං;
                    </div>
                    <div class="gathalast">යදිදං භාවිතත්තානං, අරියානං ධම්මජීවිනං.</div>
                    <div class="gatha">‘‘තෙ ජොතයන්ති සද්ධම්මං, භාසයන්ති පභඞ්කරා;</div>
                    <div class="gathalast">ආලොකකරණා 
                        <pb ed="T" n="0.0313"/> ධීරා, චක්ඛුමන්තො රණඤ්ජහා.
                    </div>
                    <div class="gatha">‘‘යෙසං වෙ සාසනං සුත්වා, සම්මදඤ්ඤාය පණ්ඩිතා;</div>
                    <div class="gathalast">ජාතික්ඛයමභිඤ්ඤාය 
                        <pb ed="P" n="0.0109"/>, නාගච්ඡන්ති පුනබ්භව’’න්ති.
                    </div>
                    <div class="bodytext">අයම්පි අත්ථො වුත්තො භගවතා, ඉති මෙ සුතන්ති. පඤ්චමං.</div>
                </div>
            </div>
        </div>
        <div class="subhead ct_sutta" node-id="40136">
            <span class="subhead ct_sutta">6. තණ්හුප්පාදසුත්තං</span>
            <div class="subhead-contents">
                <div class="paragraph" para="105">
                    <span class="paranum">105</span>
                    <div class="bodytext"> වුත්තඤ්හෙතං භගවතා, වුත්තමරහතාති මෙ සුතං -</div>
                    <div class="bodytext">‘‘චත්තාරොමෙ, භික්ඛවෙ, තණ්හුප්පාදා, යත්ථ භික්ඛුනො තණ්හා උප්පජ්ජමානා උප්පජ්ජති. කතමෙ චත්තාරො? චීවරහෙතු වා, භික්ඛවෙ, භික්ඛුනො තණ්හා උප්පජ්ජමානා උප්පජ්ජති; පිණ්ඩපාතහෙතු වා, භික්ඛවෙ, භික්ඛුනො තණ්හා උප්පජ්ජමානා උප්පජ්ජති; සෙනාසනහෙතු වා, භික්ඛවෙ, භික්ඛුනො තණ්හා උප්පජ්ජමානා උප්පජ්ජති; ඉතිභවාභවහෙතු වා, භික්ඛවෙ, භික්ඛුනො තණ්හා උප්පජ්ජමානා උප්පජ්ජති. ඉමෙ ඛො, භික්ඛවෙ, චත්තාරො තණ්හුප්පාදා යත්ථ භික්ඛුනො තණ්හා උප්පජ්ජමානා උප්පජ්ජතී’’ති. එතමත්ථං භගවා අවොච. තත්ථෙතං ඉති වුච්චති -</div>
                    <div class="gatha">‘‘තණ්හාදුතියො පුරිසො, දීඝමද්ධාන සංසරං;</div>
                    <div class="gathalast">ඉත්ථභාවඤ්ඤථාභාවං, සංසාරං නාතිවත්තති.</div>
                    <div class="gatha">‘‘එතමාදීනවං 
                        <pb ed="V" n="0.0078"/> ඤත්වා, තණ්හං දුක්ඛස්ස සම්භවං;
                    </div>
                    <div class="gathalast">වීතතණ්හො අනාදානො, සතො භික්ඛු පරිබ්බජෙ’’ති.</div>
                    <div class="bodytext">අයම්පි අත්ථො වුත්තො භගවතා, ඉති මෙ සුතන්ති. ඡට්ඨං.</div>
                </div>
            </div>
        </div>
        <div class="subhead ct_sutta" node-id="40137">
            <span class="subhead ct_sutta">7. සබ්‍රහ්මකසුත්තං</span>
            <div class="subhead-contents">
                <div class="paragraph" para="106">
                    <span class="paranum">106</span>
                    <div class="bodytext"> වුත්තඤ්හෙතං භගවතා, වුත්තමරහතාති මෙ සුතං -</div>
                    <div class="bodytext">‘‘සබ්‍රහ්මකානි, භික්ඛවෙ, තානි කුලානි යෙසං පුත්තානං මාතාපිතරො අජ්ඣාගාරෙ පූජිතා හොන්ති. සපුබ්බදෙවතානි 
                        <pb ed="P" n="0.0110"/>, භික්ඛවෙ, තානි කුලානි යෙසං 
                        <pb ed="M" n="0.0269"/> පුත්තානං මාතාපිතරො අජ්ඣාගාරෙ පූජිතා හොන්ති. සපුබ්බාචරියකානි, භික්ඛවෙ, තානි කුලානි යෙසං පුත්තානං මාතාපිතරො අජ්ඣාගාරෙ පූජිතා හොන්ති. සාහුනෙය්‍යකානි, භික්ඛවෙ, තානි 
                        <pb ed="T" n="0.0314"/> කුලානි යෙසං පුත්තානං මාතාපිතරො අජ්ඣාගාරෙ පූජිතා හොන්ති.
                    </div>
                    <div class="bodytext">‘‘‘බ්‍රහ්මා’ති, භික්ඛවෙ, මාතාපිතූනං එතං අධිවචනං. ‘පුබ්බදෙවතා’ති, භික්ඛවෙ, මාතාපිතූනං එතං අධිවචනං. ‘පුබ්බාචරියා’ති, භික්ඛවෙ, මාතාපිතූනං එතං අධිවචනං. ‘ආහුනෙය්‍යා’ති, භික්ඛවෙ, මාතාපිතූනං එතං අධිවචනං. තං කිස්ස හෙතු? බහුකාරා, භික්ඛවෙ, මාතාපිතරො පුත්තානං ආපාදකා පොසකා ඉමස්ස ලොකස්ස දස්සෙතාරො’’ති. එතමත්ථං භගවා අවොච. තත්ථෙතං ඉති වුච්චති -</div>
                    <div class="gatha">‘‘බ්‍රහ්මාති මාතාපිතරො, පුබ්බාචරියාති වුච්චරෙ;</div>
                    <div class="gathalast">ආහුනෙය්‍යා ච පුත්තානං, පජාය අනුකම්පකා.</div>
                    <div class="gatha">‘‘තස්මා හි නෙ නමස්සෙය්‍ය, සක්කරෙය්‍ය ච පණ්ඩිතො;</div>
                    <div class="gatha">අන්නෙන 
                        <pb ed="P" n="0.0111"/> අථ පානෙන, වත්ථෙන සයනෙන ච;
                    </div>
                    <div class="gathalast">උච්ඡාදනෙන න්හාපනෙන 
                        <span class="note">(නහාපනෙන (සී.))</span>, පාදානං ධොවනෙන ච.
                    </div>
                    <div class="gatha">‘‘තාය නං පාරිචරියාය, මාතාපිතූසු පණ්ඩිතා;</div>
                    <div class="gathalast">ඉධෙව නං පසංසන්ති, පෙච්ච සග්ගෙ පමොදතී’’ති.</div>
                    <div class="bodytext">අයම්පි 
                        <pb ed="V" n="0.0079"/> අත්ථො වුත්තො භගවතා, ඉති මෙ සුතන්ති. සත්තමං.
                    </div>
                </div>
            </div>
        </div>
        <div class="subhead ct_sutta" node-id="40138">
            <span class="subhead ct_sutta">8. බහුකාරසුත්තං</span>
            <div class="subhead-contents">
                <div class="paragraph" para="107">
                    <span class="paranum">107</span>
                    <div class="bodytext"> වුත්තඤ්හෙතං භගවතා, වුත්තමරහතාති මෙ සුතං -</div>
                    <div class="bodytext">‘‘බහුකාරා 
                        <span class="note">(බහූපකාරා (සී. පී.))</span>, භික්ඛවෙ, බ්‍රාහ්මණගහපතිකා තුම්හාකං යෙ වො 
                        <span class="note">(යෙ තෙ (සබ්බත්ථ))</span> පච්චුපට්ඨිතා චීවරපිණ්ඩපාතසෙනාසනගිලානපච්චයභෙසජ්ජපරික්ඛාරෙහි. තුම්හෙපි, භික්ඛවෙ, බහුකාරා බ්‍රාහ්මණගහපතිකානං යං 
                        <span class="note">(යෙ (?))</span> නෙසං ධම්මං දෙසෙථ ආදිකල්‍යාණං මජ්ඣෙකල්‍යාණං පරියොසානකල්‍යාණං සාත්ථං සබ්‍යඤ්ජනං, කෙවලපරිපුණ්ණං පරිසුද්ධං බ්‍රහ්මචරියං පකාසෙථ. එවමිදං, භික්ඛවෙ, අඤ්ඤමඤ්ඤං නිස්සාය බ්‍රහ්මචරියං වුස්සති ඔඝස්ස නිත්ථරණත්ථාය සම්මා දුක්ඛස්ස අන්තකිරියායා’’ති. එතමත්ථං භගවා අවොච. තත්ථෙතං ඉති වුච්චති -
                    </div>
                    <div class="gatha">‘‘සාගාරා 
                        <pb ed="M" n="0.0270"/>
                        <pb ed="T" n="0.0315"/> අනගාරා ච, උභො අඤ්ඤොඤ්ඤනිස්සිතා;
                    </div>
                    <div class="gathalast">ආරාධයන්ති සද්ධම්මං, යොගක්ඛෙමං අනුත්තරං.</div>
                    <div class="gatha">‘‘සාගාරෙසු 
                        <pb ed="P" n="0.0112"/> ච චීවරං, පච්චයං සයනාසනං;
                    </div>
                    <div class="gathalast">අනගාරා පටිච්ඡන්ති, පරිස්සයවිනොදනං.</div>
                    <div class="gatha">‘‘සුගතං 
                        <span class="note">(පුග්ගලං (සී. ක.))</span> පන නිස්සාය, ගහට්ඨා ඝරමෙසිනො;
                    </div>
                    <div class="gathalast">සද්දහානා අරහතං, අරියපඤ්ඤාය ඣායිනො.</div>
                    <div class="gatha">‘‘ඉධ ධම්මං චරිත්වාන, මග්ගං සුගතිගාමිනං;</div>
                    <div class="gathalast">නන්දිනො දෙවලොකස්මිං, මොදන්ති කාමකාමිනො’’ති.</div>
                    <div class="bodytext">අයම්පි අත්ථො වුත්තො භගවතා, ඉති මෙ සුතන්ති. අට්ඨමං.</div>
                </div>
            </div>
        </div>
        <div class="subhead ct_sutta" node-id="40139">
            <span class="subhead ct_sutta">9. කුහසුත්තං</span>
            <div class="subhead-contents">
                <div class="paragraph" para="108">
                    <span class="paranum">108</span>
                    <div class="bodytext"> වුත්තඤ්හෙතං භගවතා, වුත්තමරහතාති මෙ සුතං -</div>
                    <div class="bodytext">‘‘යෙ කෙචි, භික්ඛවෙ, භික්ඛූ කුහා ථද්ධා ලපා සිඞ්ගී උන්නළා අසමාහිතා, න මෙ තෙ 
                        <pb ed="V" n="0.0080"/>, භික්ඛවෙ, භික්ඛූ මාමකා. අපගතා ච තෙ, භික්ඛවෙ, භික්ඛූ ඉමස්මා ධම්මවිනයා; න ච තෙ 
                        <span class="note">(න ච තෙ භික්ඛවෙ භික්ඛූ (සී. පී. ක.))</span> ඉමස්මිං ධම්මවිනයෙ 
                        <pb ed="P" n="0.0113"/> වුද්ධිං විරූළ්හිං වෙපුල්ලං ආපජ්ජන්ති. යෙ ච ඛො, භික්ඛවෙ, භික්ඛූ නික්කුහා නිල්ලපා ධීරා අත්ථද්ධා සුසමාහිතා, තෙ ඛො මෙ, භික්ඛවෙ, භික්ඛූ මාමකා. අනපගතා ච තෙ, භික්ඛවෙ, භික්ඛූ ඉමස්මා ධම්මවිනයා; තෙ ච ඉමස්මිං ධම්මවිනයෙ 
                        <span class="note">(ඉමස්මිං ච තෙ ධම්මවිනයෙ (ස්‍යා.), තෙ භික්ඛවෙ භික්ඛූ ඉමස්මිං ධම්මවිනයෙ (ක.))</span> වුද්ධිං විරූළ්හිං වෙපුල්ලං ආපජ්ජන්තී’’ති. එතමත්ථං භගවා අවොච. තත්ථෙතං ඉති වුච්චති -
                    </div>
                    <div class="gatha">‘‘කුහා ථද්ධා ලපා සිඞ්ගී, උන්නළා අසමාහිතා;</div>
                    <div class="gathalast">න තෙ ධම්මෙ විරූහන්ති, සම්මාසම්බුද්ධදෙසිතෙ.</div>
                    <div class="gatha">‘‘නික්කුහා නිල්ලපා ධීරා, අත්ථද්ධා සුසමාහිතා;</div>
                    <div class="gathalast">තෙ වෙ ධම්මෙ විරූහන්ති, සම්මාසම්බුද්ධදෙසිතෙ’’ති.</div>
                    <div class="bodytext">අයම්පි අත්ථො වුත්තො භගවතා, ඉති මෙ සුතන්ති. නවමං.</div>
                </div>
            </div>
        </div>
        <div class="subhead ct_sutta" node-id="401310">
            <span class="subhead ct_sutta">10. නදීසොතසුත්තං</span>
            <div class="subhead-contents">
                <div class="paragraph" para="109">
                    <span class="paranum">109</span>
                    <div class="bodytext"> වුත්තඤ්හෙතං 
                        <pb ed="M" n="0.0271"/> භගවතා, වුත්තමරහතාති මෙ සුතං -
                    </div>
                    <div class="bodytext">‘‘සෙය්‍යථාපි 
                        <pb ed="T" n="0.0316"/>, භික්ඛවෙ, පුරිසො නදියා සොතෙන 
                        <pb ed="P" n="0.0114"/> ඔවුය්හෙය්‍ය පියරූපසාතරූපෙන. තමෙනං චක්ඛුමා පුරිසො තීරෙ ඨිතො දිස්වා එවං වදෙය්‍ය - ‘කිඤ්චාපි ඛො ත්වං, අම්භො පුරිස, නදියා සොතෙන ඔවුය්හසි පියරූපසාතරූපෙන, අත්ථි චෙත්ථ හෙට්ඨා රහදො සඌමි සාවට්ටො සගහො සරක්ඛසො යං ත්වං, අම්භො පුරිස, රහදං පාපුණිත්වා මරණං වා නිගච්ඡසි මරණමත්තං වා දුක්ඛ’න්ති. අථ ඛො සො, භික්ඛවෙ, පුරිසො තස්ස පුරිසස්ස සද්දං සුත්වා හත්ථෙහි ච පාදෙහි ච පටිසොතං වායමෙය්‍ය.
                    </div>
                    <div class="bodytext">‘‘උපමා ඛො මෙ අයං, භික්ඛවෙ, කතා අත්ථස්ස විඤ්ඤාපනාය. අයං චෙත්ථ 
                        <span class="note">(අයං චෙවෙත්ථ (ස්‍යා.))</span> අත්ථො - ‘නදියා සොතො’ති ඛො, භික්ඛවෙ, තණ්හායෙතං අධිවචනං.
                    </div>
                    <div class="bodytext">‘‘‘පියරූපං සාතරූප’න්ති ඛො, භික්ඛවෙ, ඡන්නෙතං අජ්ඣත්තිකානං ආයතනානං අධිවචනං.</div>
                    <div class="gatha">‘‘‘හෙට්ඨා 
                        <pb ed="V" n="0.0081"/> රහදො’ති ඛො, භික්ඛවෙ, පඤ්චන්නං ඔරම්භාගියානං සංයොජනානං අධිවචනං;
                    </div>
                    <div class="gatha">‘‘‘ඌමිභය’න්ති ඛො 
                        <span class="note">(සඤීමීති ඛො (බහූසු))</span>, භික්ඛවෙ, කොධුපායාසස්සෙතං අධිවචනං;
                    </div>
                    <div class="gatha">‘‘‘ආවට්ට’න්ති ඛො 
                        <span class="note">(සාවට්ටොති ඛො (බහූසු))</span>, භික්ඛවෙ, පඤ්චන්නෙතං කාමගුණානං අධිවචනං;
                    </div>
                    <div class="gatha">‘‘‘ගහරක්ඛසො’ති ඛො 
                        <span class="note">(සගහො සරක්ඛසොති ඛො (බහූසු))</span>, භික්ඛවෙ, මාතුගාමස්සෙතං අධිවචනං;
                    </div>
                    <div class="gatha">‘‘‘පටිසොතො’ති 
                        <pb ed="P" n="0.0115"/> ඛො, භික්ඛවෙ, නෙක්ඛම්මස්සෙතං අධිවචනං;
                    </div>
                    <div class="gathalast">‘‘‘හත්ථෙහි ච පාදෙහි ච වායාමො’ති ඛො, භික්ඛවෙ, වීරියාරම්භස්සෙතං අධිවචනං;</div>
                    <div class="bodytext">‘‘‘චක්ඛුමා පුරිසො තීරෙ ඨිතොති ඛො, භික්ඛවෙ, තථාගතස්සෙතං අධිවචනං අරහතො සම්මාසම්බුද්ධස්සා’’ති. එතමත්ථං භගවා අවොච. තත්ථෙතං ඉති වුච්චති -</div>
                    <div class="gatha">‘‘සහාපි 
                        <pb ed="M" n="0.0272"/> දුක්ඛෙන ජහෙය්‍ය කාමෙ, යොගක්ඛෙමං ආයතිං පත්ථයානො;
                    </div>
                    <div class="gatha">සම්මප්පජානො 
                        <pb ed="T" n="0.0317"/> සුවිමුත්තචිත්තො, විමුත්තියා ඵස්සයෙ තත්ථ තත්ථ;
                    </div>
                    <div class="gathalast">ස වෙදගූ වූසිතබ්‍රහ්මචරියො, ලොකන්තගූ පාරගතොති වුච්චතී’’ති.</div>
                    <div class="bodytext">අයම්පි අත්ථො වුත්තො භගවතා, ඉති මෙ සුතන්ති. දසමං.</div>
                </div>
            </div>
        </div>
        <div class="subhead ct_sutta" node-id="401311">
            <span class="subhead ct_sutta">11. චරසුත්තං</span>
            <div class="subhead-contents">
                <div class="paragraph" para="110">
                    <span class="paranum">110</span>
                    <div class="bodytext"> වුත්තඤ්හෙතං භගවතා, වුත්තමරහතාති මෙ සුතං -</div>
                    <div class="bodytext">‘‘චරතො චෙපි, භික්ඛවෙ, භික්ඛුනො උප්පජ්ජති කාමවිතක්කො වා බ්‍යාපාදවිතක්කො වා විහිංසාවිතක්කො වා. තඤ්චෙ, භික්ඛවෙ, භික්ඛු අධිවාසෙති නප්පජහති න විනොදෙති න බ්‍යන්තීකරොති 
                        <span class="note">(බ්‍යන්තිකරොති (සී. පී.), බ්‍යන්තං කරොති (ක.))</span> අනභාවං ගමෙති. චරම්පි, භික්ඛවෙ, භික්ඛු එවංභූතො අනාතාපී අනොත්තාපී 
                        <pb ed="P" n="0.0116"/>
                        <span class="note">(අනොත්තප්පී (සබ්බත්ථ) දුකනිපාතෙ, අඞ්ගුත්තරෙ 1.4.11 පස්සිතබ්බං)</span> සතතං සමිතං කුසීතො හීනවීරියොති වුච්චති.
                    </div>
                    <div class="bodytext">‘‘ඨිතස්ස චෙපි, භික්ඛවෙ, භික්ඛුනො උප්පජ්ජති කාමවිතක්කො වා බ්‍යාපාදවිතක්කො වා විහිංසාවිතක්කො වා. තඤ්චෙ, භික්ඛවෙ, භික්ඛු අධිවාසෙති නප්පජහති න විනොදෙති න බ්‍යන්තීකරොති න අනභාවං ගමෙති. ඨිතොපි, භික්ඛවෙ, භික්ඛු එවංභූතො අනාතාපී අනොත්තාපී සතතං සමිතං කුසීතො හීනවීරියොති වුච්චති.</div>
                    <div class="bodytext">‘‘නිසින්නස්ස 
                        <pb ed="V" n="0.0082"/> චෙපි, භික්ඛවෙ, භික්ඛුනො උප්පජ්ජති කාමවිතක්කො වා බ්‍යාපාදවිතක්කො වා විහිංසාවිතක්කො වා. තඤ්චෙ, භික්ඛවෙ, භික්ඛු අධිවාසෙති නප්පජහති න විනොදෙති න බ්‍යන්තීකරොති න අනභාවං ගමෙති. නිසින්නොපි, භික්ඛවෙ, භික්ඛු එවංභූතො අනාතාපී අනොත්තාපී සතතං සමිතං කුසීතො හීනවීරියොති වුච්චති.
                    </div>
                    <div class="bodytext">‘‘සයානස්ස චෙපි, භික්ඛවෙ, භික්ඛුනො ජාගරස්ස උප්පජ්ජති කාමවිතක්කො වා බ්‍යාපාදවිතක්කො වා විහිංසාවිතක්කො වා. තඤ්චෙ, භික්ඛවෙ, භික්ඛු අධිවාසෙති 
                        <pb ed="M" n="0.0273"/> නප්පජහති 
                        <pb ed="T" n="0.0318"/> න විනොදෙති න බ්‍යන්තීකරොති න අනභාවං ගමෙති. සයානොපි, භික්ඛවෙ, භික්ඛු ජාගරො එවංභූතො අනාතාපී අනොත්තාපී සතතං සමිතං කුසීතො හීනවීරියොති වුච්චති.
                    </div>
                    <div class="bodytext">‘‘චරතො චෙපි, භික්ඛවෙ, භික්ඛුනො උප්පජ්ජති කාමවිතක්කො වා බ්‍යාපාදවිතක්කො වා විහිංසාවිතක්කො වා. තඤ්චෙ, භික්ඛවෙ, භික්ඛු නාධිවාසෙති පජහති විනොදෙති බ්‍යන්තීකරොති අනභාවං ගමෙති. චරම්පි, භික්ඛවෙ, භික්ඛු එවංභූතො ආතාපී ඔත්තාපී 
                        <span class="note">(ඔත්තප්පී (සබ්බත්ථ))</span> සතතං සමිතං ආරද්ධවීරියො පහිතත්තොති වුච්චති.
                    </div>
                    <div class="bodytext">‘‘ඨිතස්ස චෙපි, භික්ඛවෙ, භික්ඛුනො උප්පජ්ජති කාමවිතක්කො වා බ්‍යාපාදවිතක්කො වා විහිංසාවිතක්කො වා. තඤ්චෙ, භික්ඛවෙ, භික්ඛු නාධිවාසෙති පජහති විනොදෙති බ්‍යන්තීකරොති අනභාවං ගමෙති. ඨිතොපි, භික්ඛවෙ, භික්ඛු එවංභූතො ආතාපී 
                        <pb ed="P" n="0.0117"/> ඔත්තාපී සතතං සමිතං ආරද්ධවීරියො පහිතත්තොති වුච්චති.
                    </div>
                    <div class="bodytext">‘‘නිසින්නස්ස චෙපි, භික්ඛවෙ, භික්ඛුනො උප්පජ්ජති කාමවිතක්කො වා බ්‍යාපාදවිතක්කො වා විහිංසාවිතක්කො වා. තඤ්චෙ, භික්ඛවෙ, භික්ඛු නාධිවාසෙති පජහති විනොදෙති බ්‍යන්තීකරොති අනභාවං ගමෙති. නිසින්නොපි, භික්ඛවෙ, භික්ඛු එවංභූතො ආතාපී ඔත්තාපී සතතං සමිතං ආරද්ධවීරියො පහිතත්තොති වුච්චති.</div>
                    <div class="bodytext">‘‘සයානස්ස චෙපි, භික්ඛවෙ, භික්ඛුනො ජාගරස්ස උප්පජ්ජති කාමවිතක්කො වා බ්‍යාපාදවිතක්කො වා විහිංසාවිතක්කො වා. තඤ්චෙ, භික්ඛවෙ, භික්ඛු නාධිවාසෙති පජහති විනොදෙති බ්‍යන්තීකරොති අනභාවං ගමෙති. සයානොපි, භික්ඛවෙ, භික්ඛු ජාගරො එවංභූතො ආතාපී ඔත්තාපී සතතං සමිතං 
                        <pb ed="T" n="0.0319"/> ආරද්ධවීරියො පහිතත්තොති වුච්චතී’’ති. එතමත්ථං භගවා අවොච. තත්ථෙතං ඉති වුච්චති -
                    </div>
                    <div class="gatha">‘‘චරං 
                        <pb ed="V" n="0.0083"/> වා යදි වා තිට්ඨං, නිසින්නො උද වා සයං;
                    </div>
                    <div class="gathalast">යො විතක්කං විතක්කෙති, පාපකං ගෙහනිස්සිතං.</div>
                    <div class="gatha">‘‘කුම්මග්ගං පටිපන්නො 
                        <span class="note">(කුම්මග්ගප්පටිපන්නො (අ. නි. 4.11))</span> සො, මොහනෙය්‍යෙසු මුච්ඡිතො;
                    </div>
                    <div class="gathalast">අභබ්බො තාදිසො භික්ඛු, ඵුට්ඨුං සම්බොධිමුත්තමං.</div>
                    <div class="gatha">‘‘යො 
                        <pb ed="M" n="0.0274"/> ච චරං වා තිට්ඨං වා 
                        <span class="note">(යො චරං වා යදි වා තිට්ඨං (ස්‍යා.), යො චරං වාථ තිට්ඨං වා (සී. ක.))</span>, නිසින්නො උද වා සයං;
                    </div>
                    <div class="gatha">විතක්කං සමයිත්වාන, විතක්කූපසමෙ 
                        <pb ed="P" n="0.0118"/> රතො;
                    </div>
                    <div class="gathalast">භබ්බො සො තාදිසො භික්ඛු, ඵුට්ඨුං සම්බොධිමුත්තම’’න්ති.</div>
                    <div class="bodytext">අයම්පි අත්ථො වුත්තො භගවතා, ඉති මෙ සුතන්ති. එකාදසමං.</div>
                </div>
            </div>
        </div>
        <div class="subhead ct_sutta" node-id="401312">
            <span class="subhead ct_sutta">12. සම්පන්නසීලසුත්තං</span>
            <div class="subhead-contents">
                <div class="paragraph" para="111">
                    <span class="paranum">111</span>
                    <div class="bodytext"> වුත්තඤ්හෙතං භගවතා, වුත්තමරහතාති මෙ සුතං -</div>
                    <div class="bodytext">‘‘සම්පන්නසීලා, භික්ඛවෙ, විහරථ 
                        <span class="note">(හොථ (ස්‍යා.))</span> සම්පන්නපාතිමොක්ඛා; පාතිමොක්ඛසංවරසංවුතා විහරථ ආචාරගොචරසම්පන්නා අණුමත්තෙසු වජ්ජෙසු භයදස්සාවිනො; සමාදාය සික්ඛථ සික්ඛාපදෙසු.
                    </div>
                    <div class="bodytext">‘‘සම්පන්නසීලානං වො, භික්ඛවෙ, විහරතං 
                        <span class="note">(භවතං (ස්‍යා.))</span> සම්පන්නපාතිමොක්ඛානං පාතිමොක්ඛසංවරසංවුතානං විහරතං ආචාරගොචරසම්පන්නානං අණුමත්තෙසු වජ්ජෙසු භයදස්සාවීනං සමාදාය සික්ඛතං සික්ඛාපදෙසු කිමස්ස උත්තරි කරණීයං 
                        <span class="note">(කිමස්ස භික්ඛවෙ උත්තරි කරණීයං (සබ්බත්ථ))</span>?
                    </div>
                    <div class="bodytext">‘‘චරතො චෙපි, භික්ඛවෙ, භික්ඛුනො 
                        <span class="note">(අභිජ්ඣා බ්‍යාපාදො විගතො (අ. නි. 4.12) අට්ඨකථාය සමෙති)</span> භිජ්ඣා විගතා 
                        <span class="note">(අභිජ්ඣා බ්‍යාපාදො විගතො (අ. නි. 4.12) අටකථාය සමෙති)</span> හොති, බ්‍යාපාදො විගතො හොති 
                        <span class="note">(ථිනමිද්ධං උද්ධච්චකුක්කුච්චං විචිකිච්ඡා (අ. නි. 4.12))</span>, ථිනමිද්ධං විගතං හොති, උද්ධච්චකුක්කුච්චං 
                        <pb ed="P" n="0.0119"/> විගතං හොති, විචිකිච්ඡා 
                        <span class="note">(ථිනමිද්ධං උද්ධච්චකුක්කුච්චං විචිකිච්චා (අ. නි. 4.12))</span> පහීනා හොති, ආරද්ධං හොති වීරියං අසල්ලීනං, උපට්ඨිතා සති අසම්මුට්ඨා 
                        <span class="note">(අප්පමුට්ඨා (ස්‍යා.))</span>, පස්සද්ධො කායො අසාරද්ධො, සමාහිතං චිත්තං එකග්ගං 
                        <pb ed="T" n="0.0320"/>. චරම්පි, භික්ඛවෙ, භික්ඛු එවංභූතො ආතාපී ඔත්තාපී සතතං සමිතං ආරද්ධවීරියො පහිතත්තොති වුච්චති.
                    </div>
                    <div class="bodytext">‘‘ඨිතස්ස චෙපි, භික්ඛවෙ, භික්ඛුනො අභිජ්ඣා විගතා හොති බ්‍යාපාදො...පෙ.... ථිනමිද්ධං... උද්ධච්චකුක්කුච්චං... විචිකිච්ඡා පහීනා හොති, ආරද්ධං හොති 
                        <pb ed="M" n="0.0275"/> වීරියං අසල්ලීනං 
                        <pb ed="V" n="0.0084"/>, උපට්ඨිතා සති අසම්මුට්ඨා, පස්සද්ධො කායො අසාරද්ධො, සමාහිතං චිත්තං එකග්ගං. ඨිතොපි, භික්ඛවෙ, භික්ඛු එවංභූතො ආතාපී ඔත්තාපී සතතං සමිතං ආරද්ධවීරියො පහිතත්තොති වුච්චති.
                    </div>
                    <div class="bodytext">‘‘නිසින්නස්ස චෙපි, භික්ඛවෙ, භික්ඛුනො අභිජ්ඣා විගතා හොති, බ්‍යාපාදො...පෙ.... ථිනමිද්ධං... උද්ධච්චකුක්කුච්චං... විචිකිච්ඡා පහීනා හොති, ආරද්ධං හොති වීරියං අසල්ලීනං, උපට්ඨිතා සති අසම්මුට්ඨා, පස්සද්ධො කායො අසාරද්ධො, සමාහිතං චිත්තං එකග්ගං. නිසින්නොපි, භික්ඛවෙ, භික්ඛු එවංභූතො ආතාපී ඔත්තාපී සතතං සමිතං ආරද්ධවීරියො පහිතත්තොති වුච්චති.</div>
                    <div class="bodytext">‘‘සයානස්ස චෙපි 
                        <pb ed="P" n="0.0120"/>, භික්ඛවෙ, භික්ඛුනො ජාගරස්ස අභිජ්ඣා විගතා හොති බ්‍යාපාදො...පෙ.... ථිනමිද්ධං... උද්ධච්චකුක්කුච්චං... විචිකිච්ඡා පහීනා හොති, ආරද්ධං හොති වීරියං අසල්ලීනං, උපට්ඨිතා සති අසම්මුට්ඨා, පස්සද්ධො කායො අසාරද්ධො, සමාහිතං චිත්තං එකග්ගං. සයානොපි, භික්ඛවෙ, භික්ඛු ජාගරො එවංභූතො ආතාපී ඔත්තාපී සතතං සමිතං ආරද්ධවීරියො පහිතත්තොති වුච්චතී’’ති. එතමත්ථං භගවා අවොච. තත්ථෙතං ඉති වුච්චති -
                    </div>
                    <div class="gatha">‘‘යතං 
                        <pb ed="T" n="0.0321"/> චරෙ යතං තිට්ඨෙ, යතං අච්ඡෙ යතං සයෙ;
                    </div>
                    <div class="gathalast">යතං සමිඤ්ජයෙ 
                        <span class="note">(සමිඤ්ජයෙ (සී. ස්‍යා.))</span> භික්ඛු, යතමෙනං පසාරයෙ.
                    </div>
                    <div class="gatha">‘‘උද්ධං තිරියං අපාචීනං, යාවතා ජගතො ගති;</div>
                    <div class="gathalast">සමවෙක්ඛිතා ච ධම්මානං, ඛන්ධානං උදයබ්බයං.</div>
                    <div class="gatha">‘‘එවං 
                        <pb ed="P" n="0.0121"/> විහාරිමාතාපිං, සන්තවුත්තිමනුද්ධතං;
                    </div>
                    <div class="gatha">චෙතොසමථසාමීචිං, සික්ඛමානං සදා සතං;</div>
                    <div class="gathalast">සතතං පහිතත්තොති, ආහු භික්ඛුං තථාවිධ’’න්ති.</div>
                    <div class="bodytext">අයම්පි අත්ථො වුත්තො භගවතා, ඉති මෙ සුතන්ති. ද්වාදසමං.</div>
                </div>
            </div>
        </div>
        <div class="subhead ct_sutta" node-id="401313">
            <span class="subhead ct_sutta">13. ලොකසුත්තං</span>
            <div class="subhead-contents">
                <div class="paragraph" para="112">
                    <span class="paranum">112</span>
                    <div class="bodytext"> වුත්තඤ්හෙතං 
                        <pb ed="V" n="0.0085"/> භගවතා, වුත්තමරහතාති මෙ සුතං -
                    </div>
                    <div class="bodytext">‘‘ලොකො, භික්ඛවෙ, තථාගතෙන අභිසම්බුද්ධොः ලොකස්මා තථාගතො විසංයුත්තො. ලොකසමුදයො, භික්ඛවෙ, තථාගතෙන අභිසම්බුද්ධො 
                        <pb ed="M" n="0.0276"/>ः ලොකසමුදයො තථාගතස්ස පහීනො. ලොකනිරොධො, භික්ඛවෙ, තථාගතෙන අභිසම්බුද්ධොः ලොකනිරොධො තථාගතස්ස සච්ඡිකතො. ලොකනිරොධගාමිනී පටිපදා, භික්ඛවෙ, තථාගතෙන අභිසම්බුද්ධාः ලොකනිරොධගාමිනී පටිපදා තථාගතස්ස භාවිතා.
                    </div>
                    <div class="bodytext">‘‘යං, භික්ඛවෙ, සදෙවකස්ස ලොකස්ස සමාරකස්ස සබ්‍රහ්මකස්ස සස්සමණබ්‍රාහ්මණියා පජාය සදෙවමනුස්සාය දිට්ඨං සුතං මුතං විඤ්ඤාතං පත්තං පරියෙසිතං අනුවිචරිතං මනසා යස්මා තං තථාගතෙන අභිසම්බුද්ධං, තස්මා තථාගතොති වුච්චති.</div>
                    <div class="bodytext">‘‘යඤ්ච, භික්ඛවෙ, රත්තිං තථාගතො අනුත්තරං සම්මාසම්බොධිං අභිසම්බුජ්ඣති, යඤ්ච රත්තිං අනුපාදිසෙසාය නිබ්බානධාතුයා පරිනිබ්බායති, යං එතස්මිං අන්තරෙ භාසති ලපති 
                        <pb ed="P" n="0.0122"/> නිද්දිසති, සබ්බං තං තථෙව හොති නො අඤ්ඤථා, තස්මා තථාගතොති 
                        <pb ed="T" n="0.0322"/> වුච්චති.
                    </div>
                    <div class="bodytext">‘‘යථාවාදී, භික්ඛවෙ, තථාගතො තථාකාරී, යථාකාරී තථාවාදී, ඉති යථාවාදී තථාකාරී යථාකාරී තථාවාදී, තස්මා තථාගතොති වුච්චති.</div>
                    <div class="bodytext">‘‘සදෙවකෙ, භික්ඛවෙ, ලොකෙ සමාරකෙ සබ්‍රහ්මකෙ සස්සමණබ්‍රාහ්මණියා පජාය සදෙවමනුස්සාය තථාගතො අභිභූ අනභිභූතො අඤ්ඤදත්ථුදසො වසවත්තී, තස්මා තථාගතොති වුච්චතී’’ති. එතමත්ථං භගවා අවොච. තත්ථෙතං ඉති වුච්චති -</div>
                    <div class="gatha">‘‘සබ්බලොකං 
                        <span class="note">(සබ්බං ලොකං (අ. නි. 4.23))</span> අභිඤ්ඤාය, සබ්බලොකෙ යථාතථං;
                    </div>
                    <div class="gathalast">සබ්බලොකවිසංයුත්තො, සබ්බලොකෙ අනූපයො 
                        <span class="note">(අනුසයො (සී.), අනුපයො (ස්‍යා.))</span>.
                    </div>
                    <div class="gatha">‘‘ස වෙ 
                        <span class="note">(සබ්බෙ (සබ්බත්ථ) අ. නි. 4.23 පස්සිතබ්බං)</span> සබ්බාභිභූ ධීරො, සබ්බගන්ථප්පමොචනො;
                    </div>
                    <div class="gathalast">ඵුට්ඨාස්ස පරමා සන්ති, නිබ්බානං අකුතොභයං.</div>
                    <div class="gatha">‘‘එස 
                        <pb ed="V" n="0.0086"/>
                        <pb ed="P" n="0.0123"/> ඛීණාසවො බුද්ධො, අනීඝො ඡින්නසංසයො;
                    </div>
                    <div class="gathalast">සබ්බකම්මක්ඛයං පත්තො, විමුත්තො උපධිසඞ්ඛයෙ.</div>
                    <div class="gatha">‘‘එස 
                        <pb ed="M" n="0.0277"/> සො භගවා බුද්ධො, එස සීහො අනුත්තරො;
                    </div>
                    <div class="gathalast">සදෙවකස්ස ලොකස්ස, බ්‍රහ්මචක්කං පවත්තයි.</div>
                    <div class="gatha">‘‘ඉති දෙවා මනුස්සා ච, යෙ බුද්ධං සරණං ගතා;</div>
                    <div class="gathalast">සඞ්ගම්ම තං නමස්සන්ති, මහන්තං වීතසාරදං.</div>
                    <div class="gatha">‘‘දන්තො දමයතං සෙට්ඨො, සන්තො සමයතං ඉසි;</div>
                    <div class="gathalast">මුත්තො මොචයතං අග්ගො, තිණ්ණො තාරයතං වරො.</div>
                    <div class="gatha">‘‘ඉති හෙතං නමස්සන්ති, මහන්තං වීතසාරදං;</div>
                    <div class="gathalast">සදෙවකස්මිං 
                        <pb ed="T" n="0.0323"/> ලොකස්මිං, නත්ථි තෙ පටිපුග්ගලො’’ති.
                    </div>
                    <div class="bodytext">අයම්පි අත්ථො වුත්තො භගවතා, ඉති මෙ සුතන්ති. තෙරසමං.</div>
                </div>
            </div>
        </div>
    </div>
    <div class="centre ct_nipatha ending">චතුක්කනිපාතො නිට්ඨිතො.</div>
    <div class="paragraph udana" para="udana">
        <div class="bodytext ct_nipatha">තස්සුද්දානං 
            <pb ed="P" n="0.0124"/> -
        </div>
        <div class="ct_nipatha gatha">බ්‍රාහ්මණසුලභා 
            <span class="note">(බ්‍රාහ්මණචත්තාරි (සබ්බත්ථ))</span> ජානං, සමණසීලා තණ්හා බ්‍රහ්මා;
        </div>
        <div class="gathalast ct_nipatha">බහුකාරා කුහපුරිසා 
            <span class="note">(කුහනා (ස්‍යා.))</span>, චර සම්පන්න ලොකෙන තෙරසාති.
        </div>
    </div>
</div>
<chapter-ending/>
<div class="paragraph udana" para="udana">
    <div class="bodytext ct_book">සුත්තසඞ්ගහො -</div>
    <div class="ct_book gatha">සත්තවිසෙකනිපාතං, දුක්කං බාවීසසුත්තසඞ්ගහිතං;</div>
    <div class="gathalast ct_book">සමපඤ්ඤාසමථතිකං, තෙරස චතුක්කඤ්ච ඉති යමිදං.</div>
    <div class="ct_book gatha">ද්විදසුත්තරසුත්තසතෙ, සඞ්ගායිත්වා සමාදහිංසු පුරා;</div>
    <div class="gathalast ct_book">අරහන්තො චිරට්ඨිතියා, තමාහු නාමෙන ඉතිවුත්තන්ති.</div>
</div>
<div class="centre ct_book ending">ඉතිවුත්තකපාළි නිට්ඨිතා.</div>