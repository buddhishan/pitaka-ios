<div class="chapter ct_nipatha" node-id="44240">
    <span class="chapter ct_nipatha">15. සොළසකනිපාතො</span>
    <div class="chapter-contents">
        <div class="subhead ct_sutta" node-id="44241">
            <span class="subhead ct_sutta">1. අඤ්ඤාසිකොණ්ඩඤ්ඤත්ථෙරගාථා</span>
            <div class="subhead-contents">
                <div class="paragraph" para="673">
                    <span class="paranum">673</span>
                    <div class="gatha"> ‘‘එස 
                        <pb ed="M" n="0.0317"/>
                        <pb ed="V" n="0.0252"/>
                        <pb ed="P" n="0.0069"/> භිය්‍යො පසීදාමි, සුත්වා ධම්මං මහාරසං;
                    </div>
                    <div class="gathalast">විරාගො දෙසිතො ධම්මො, අනුපාදාය සබ්බසො.</div>
                </div>
                <div class="paragraph" para="674">
                    <span class="paranum">674</span>
                    <div class="gatha"> ‘‘බහූනි ලොකෙ චිත්‍රානි, අස්මිං පථවිමණ්ඩලෙ;</div>
                    <div class="gathalast">මථෙන්ති 
                        <pb ed="T" n="0.0366"/> මඤ්ඤෙ සඞ්කප්පං, සුභං රාගූපසංහිතං.
                    </div>
                </div>
                <div class="paragraph" para="675">
                    <span class="paranum">675</span>
                    <div class="gatha"> ‘‘රජමුහතඤ්ච වාතෙන, යථා මෙඝොපසම්මයෙ;</div>
                    <div class="gathalast">එවං සම්මන්ති සඞ්කප්පා, යදා පඤ්ඤාය පස්සති.</div>
                </div>
                <div class="paragraph" para="676">
                    <span class="paranum">676</span>
                    <div class="gatha">
                        <span class="note">(ධ. ප. 277 ධම්මපදෙ)</span> ‘‘සබ්බෙ සඞ්ඛාරා අනිච්චාති, යදා පඤ්ඤාය පස්සති;
                    </div>
                    <div class="gathalast">අථ නිබ්බින්දති දුක්ඛෙ, එස මග්ගො විසුද්ධියා.</div>
                </div>
                <div class="paragraph" para="677">
                    <span class="paranum">677</span>
                    <div class="gatha">
                        <span class="note">(ධ. ප. 278 ධම්මපදෙ)</span> ‘‘සබ්බෙ සඞ්ඛාරා දුක්ඛාති, යදා පඤ්ඤාය පස්සති
                    </div>
                    <div class="gathalast">අථ නිබ්බින්දති දුක්ඛෙ, එස මග්ගො විසුද්ධියා.</div>
                </div>
                <div class="paragraph" para="678">
                    <span class="paranum">678</span>
                    <div class="gatha">
                        <span class="note">(ධ. ප. 279 ධම්මපදෙ)</span> ‘‘සබ්බෙ ධම්මා අනත්තාති, යදා පඤ්ඤාය පස්සති;
                    </div>
                    <div class="gathalast">අථ නිබ්බින්දති දුක්ඛෙ, එස මග්ගො විසුද්ධියා.</div>
                </div>
                <div class="paragraph" para="679">
                    <span class="paranum">679</span>
                    <div class="gatha"> ‘‘බුද්ධානුබුද්ධො යො ථෙරො, කොණ්ඩඤ්ඤො තිබ්බනික්කමො;</div>
                    <div class="gathalast">පහීනජාතිමරණො, බ්‍රහ්මචරියස්ස කෙවලී.</div>
                </div>
                <div class="paragraph" para="680">
                    <span class="paranum">680</span>
                    <div class="gatha"> ‘‘ඔඝපාසො දළ්හඛිලො 
                        <span class="note">(දළ්හො ඛිලො (ස්‍යා. ක.))</span>, පබ්බතො දුප්පදාලයො;
                    </div>
                    <div class="gatha">ඡෙත්වා ඛිලඤ්ච පාසඤ්ච, සෙලං භෙත්වාන 
                        <span class="note">(ඡෙත්වාන (ක.))</span> දුබ්භිදං;
                    </div>
                    <div class="gathalast">තිණ්ණො පාරඞ්ගතො ඣායී, මුත්තො සො මාරබන්ධනා.</div>
                </div>
                <div class="paragraph" para="681">
                    <span class="paranum">681</span>
                    <div class="gatha"> ‘‘උද්ධතො චපලො භික්ඛු, මිත්තෙ ආගම්ම පාපකෙ;</div>
                    <div class="gathalast">සංසීදති මහොඝස්මිං, ඌමියා පටිකුජ්ජිතො.</div>
                </div>
                <div class="paragraph" para="682">
                    <span class="paranum">682</span>
                    <div class="gatha"> ‘‘අනුද්ධතො අචපලො, නිපකො සංවුතින්ද්‍රියො;</div>
                    <div class="gathalast">කල්‍යාණමිත්තො මෙධාවී, දුක්ඛස්සන්තකරො සියා.</div>
                </div>
                <div class="paragraph" para="683">
                    <span class="paranum">683</span>
                    <div class="gatha"> ‘‘කාලපබ්බඞ්ගසඞ්කාසො, කිසො ධමනිසන්ථතො;</div>
                    <div class="gathalast">මත්තඤ්ඤූ 
                        <pb ed="T" n="0.0367"/> අන්නපානස්මිං, අදීනමනසො නරො.
                    </div>
                </div>
                <div class="paragraph" para="684">
                    <span class="paranum">684</span>
                    <div class="gatha"> ‘‘ඵුට්ඨො 
                        <pb ed="V" n="0.0253"/> ඩංසෙහි මකසෙහි, අරඤ්ඤස්මිං බ්‍රහාවනෙ;
                    </div>
                    <div class="gathalast">නාගො සඞ්ගාමසීසෙව, සතො තත්‍රාධිවාසයෙ.</div>
                </div>
                <div class="paragraph" para="685">
                    <span class="paranum">685</span>
                    <div class="gatha"> ‘‘නාභිනන්දාමි 
                        <pb ed="M" n="0.0318"/> මරණං...පෙ.... නිබ්බිසං භතකො යථා.
                    </div>
                </div>
                <div class="paragraph" para="686">
                    <span class="paranum">686</span>
                    <div class="gatha"> ‘‘නාභිනන්දාමි මරණං...පෙ.... සම්පජානාඑ පතිස්සතො.</div>
                </div>
                <div class="paragraph" para="687">
                    <span class="paranum">687</span>
                    <div class="gatha"> ‘‘පරිචිණ්ණො මයා සත්ථා...පෙ.... භවනෙත්ති සමූහතා.</div>
                </div>
                <div class="paragraph" para="688">
                    <span class="paranum">688</span>
                    <div class="gatha"> ‘‘යස්ස චත්ථාය පබ්බජිතො, අගාරස්මානගාරියං;</div>
                    <div class="gathalast">සො මෙ අත්ථො අනුප්පත්තො, කිං මෙ සද්ධිවිහාරිනා’’ති.</div>
                </div>
            </div>
            <div class="centre ct_sutta ending">... අඤ්ඤාසිකොණ්ඩඤ්ඤො 
                <span class="note">(අඤ්ඤාකොණ්ඩඤ්ඤො (සී. ස්‍යා.))</span> ථෙරො....
            </div>
        </div>
        <div class="subhead ct_sutta" node-id="44242">
            <span class="subhead ct_sutta">2. උදායිත්ථෙරගාථා</span>
            <div class="subhead-contents">
                <div class="paragraph" para="689">
                    <span class="paranum">689</span>
                    <div class="gatha">
                        <span class="note">(අ. නි. 6.43)</span> ‘‘මනුස්සභූතං සම්බුද්ධං, අත්තදන්තං සමාහිතං;
                    </div>
                    <div class="gathalast">ඉරියමානං බ්‍රහ්මපථෙ, චිත්තස්සූපසමෙ රතං.</div>
                </div>
                <div class="paragraph" para="690">
                    <span class="paranum">690</span>
                    <div class="gatha"> ‘‘යං මනුස්සා නමස්සන්ති, සබ්බධම්මාන පාරගුං;</div>
                    <div class="gathalast">දෙවාපි තං නමස්සන්ති, ඉති මෙ අරහතො සුතං.</div>
                </div>
                <div class="paragraph" para="691">
                    <span class="paranum">691</span>
                    <div class="gatha"> ‘‘සබ්බසංයොජනාතීතං 
                        <pb ed="P" n="0.0070"/>, වනා නිබ්බනමාගතං;
                    </div>
                    <div class="gathalast">කාමෙහි නෙක්ඛම්මරතං 
                        <span class="note">(නික්ඛම්මරතං (ක.))</span>, මුත්තං සෙලාව කඤ්චනං.
                    </div>
                </div>
                <div class="paragraph" para="692">
                    <span class="paranum">692</span>
                    <div class="gatha"> ‘‘ස වෙ අච්චරුචි නාගො, හිමවාවඤ්ඤෙ සිලුච්චයෙ;</div>
                    <div class="gathalast">සබ්බෙසං 
                        <pb ed="T" n="0.0368"/> නාගනාමානං, සච්චනාමො අනුත්තරො.
                    </div>
                </div>
                <div class="paragraph" para="693">
                    <span class="paranum">693</span>
                    <div class="gatha"> ‘‘නාගං වො කිත්තයිස්සාමි, න හි ආගුං කරොති සො;</div>
                    <div class="gathalast">සොරච්චං අවිහිංසා ච, පාදා නාගස්ස තෙ දුවෙ.</div>
                </div>
                <div class="paragraph" para="694">
                    <span class="paranum">694</span>
                    <div class="gatha"> ‘‘සති ච සම්පජඤ්ඤඤ්ච, චරණා නාගස්ස තෙපරෙ;</div>
                    <div class="gathalast">සද්ධාහත්ථො මහානාගො, උපෙක්ඛාසෙතදන්තවා.</div>
                </div>
                <div class="paragraph" para="695">
                    <span class="paranum">695</span>
                    <div class="gatha"> ‘‘සති ගීවා සිරො පඤ්ඤා, වීමංසා ධම්මචින්තනා;</div>
                    <div class="gathalast">ධම්මකුච්ඡිසමාවාසො, විවෙකො තස්ස වාලධි.</div>
                </div>
                <div class="paragraph" para="696">
                    <span class="paranum">696</span>
                    <div class="gatha"> ‘‘සො ඣායී අස්සාසරතො, අජ්ඣත්තං සුසමාහිතො;</div>
                    <div class="gathalast">ගච්ඡං සමාහිතො නාගො, ඨිතො නාගො සමාහිතො.</div>
                </div>
                <div class="paragraph" para="697">
                    <span class="paranum">697</span>
                    <div class="gatha"> ‘‘සයං සමාහිතො නාගො, නිසින්නොපි සමාහිතො;</div>
                    <div class="gathalast">සබ්බත්ථ සංවුතො නාගො, එසා නාගස්ස සම්පදා.</div>
                </div>
                <div class="paragraph" para="698">
                    <span class="paranum">698</span>
                    <div class="gatha"> ‘‘භුඤ්ජති 
                        <pb ed="M" n="0.0319"/> අනවජ්ජානි, සාවජ්ජානි න භුඤ්ජති;
                    </div>
                    <div class="gathalast">ඝාසමච්ඡාදනං ලද්ධා, සන්නිධිං පරිවජ්ජයං.</div>
                </div>
                <div class="paragraph" para="699">
                    <span class="paranum">699</span>
                    <div class="gatha"> ‘‘සංයොජනං 
                        <pb ed="V" n="0.0254"/> අණුං ථූලං, සබ්බං ඡෙත්වාන බන්ධනං;
                    </div>
                    <div class="gathalast">යෙන යෙනෙව ගච්ඡති, අනපක්ඛොව ගච්ඡති.</div>
                </div>
                <div class="paragraph" para="700">
                    <span class="paranum">700</span>
                    <div class="gatha"> ‘‘යථාපි උදකෙ ජාතං, පුණ්ඩරීකං පවඩ්ඪති;</div>
                    <div class="gathalast">නොපලිප්පති තොයෙන, සුචිගන්ධං මනොරමං.</div>
                </div>
                <div class="paragraph" para="701">
                    <span class="paranum">701</span>
                    <div class="gatha"> ‘‘තථෙව ච ලොකෙ ජාතො, බුද්ධො ලොකෙ විහරති;</div>
                    <div class="gathalast">නොපලිප්පති ලොකෙන, තොයෙන පදුමං යථා.</div>
                </div>
                <div class="paragraph" para="702">
                    <span class="paranum">702</span>
                    <div class="gatha"> ‘‘මහාගිනි පජ්ජලිතො, අනාහාරොපසම්මති;</div>
                    <div class="gathalast">අඞ්ගාරෙසු 
                        <pb ed="T" n="0.0369"/> ච සන්තෙසු, නිබ්බුතොති පවුච්චති.
                    </div>
                </div>
                <div class="paragraph" para="703">
                    <span class="paranum">703</span>
                    <div class="gatha"> ‘‘අත්ථස්සායං විඤ්ඤාපනී, උපමා විඤ්ඤූහි දෙසිතා;</div>
                    <div class="gathalast">විඤ්ඤිස්සන්ති මහානාගා, නාගං නාගෙන දෙසිතං.</div>
                </div>
                <div class="paragraph" para="704">
                    <span class="paranum">704</span>
                    <div class="gatha"> ‘‘වීතරාගො වීතදොසො, වීතමොහො අනාසවො;</div>
                    <div class="gathalast">සරීරං විජහං නාගො, පරිනිබ්බිස්සත්‍යනාසවො’’ති.</div>
                </div>
            </div>
            <div class="centre ct_sutta ending">... උදායී ථෙරො....</div>
        </div>
    </div>
    <div class="centre ct_nipatha ending">සොළසකනිපාතො නිට්ඨිතො.</div>
    <div class="paragraph udana" para="udana">
        <div class="bodytext ct_nipatha">තත්‍රුද්දානං -</div>
        <div class="ct_nipatha gatha">කොණ්ඩඤ්ඤො ච උදායී ච, ථෙරා ද්වෙ තෙ මහිද්ධිකා;</div>
        <div class="gathalast ct_nipatha">සොළසම්හි නිපාතම්හි, ගාථායො ද්වෙ ච තිංස චාති.</div>
    </div>
</div>