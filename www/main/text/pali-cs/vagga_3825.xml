<div class="chapter ct_vagga" node-id="38250">
    <span class="chapter ct_vagga">16. පියවග්ගො</span>
    <div class="chapter-contents">
        <div class="paragraph" para="209">
            <span class="paranum">209</span>
            <div class="gatha"> අයොගෙ 
                <pb ed="V" n="0.0040"/> යුඤ්ජමත්තානං, යොගස්මිඤ්ච අයොජයං;
            </div>
            <div class="gathalast">අත්ථං හිත්වා පියග්ගාහී, පිහෙතත්තානුයොගිනං.</div>
        </div>
        <div class="paragraph" para="210">
            <span class="paranum">210</span>
            <div class="gatha"> මා 
                <pb ed="P" n="0.0032"/> පියෙහි සමාගඤ්ඡි, අප්පියෙහි කුදාචනං;
            </div>
            <div class="gathalast">පියානං අදස්සනං දුක්ඛං, අප්පියානඤ්ච දස්සනං.</div>
        </div>
        <div class="paragraph" para="211">
            <span class="paranum">211</span>
            <div class="gatha"> තස්මා පියං න කයිරාථ, පියාපායො හි පාපකො;</div>
            <div class="gathalast">ගන්ථා තෙසං න විජ්ජන්ති, යෙසං නත්ථි පියාප්පියං.</div>
        </div>
        <div class="paragraph" para="212">
            <span class="paranum">212</span>
            <div class="gatha"> පියතො ජායතී සොකො, පියතො ජායතී 
                <span class="note">(ජායතෙ (ක.))</span> භයං;
            </div>
            <div class="gathalast">පියතො විප්පමුත්තස්ස, නත්ථි සොකො කුතො භයං.</div>
        </div>
        <div class="paragraph" para="213">
            <span class="paranum">213</span>
            <div class="gatha"> පෙමතො 
                <pb ed="M" n="0.0045"/> ජායතී සොකො, පෙමතො ජායතී භයං;
            </div>
            <div class="gathalast">පෙමතො විප්පමුත්තස්ස, නත්ථි සොකො කුතො භයං.</div>
        </div>
        <div class="paragraph" para="214">
            <span class="paranum">214</span>
            <div class="gatha"> රතියා ජායතී සොකො, රතියා ජායතී භයං;</div>
            <div class="gathalast">රතියා විප්පමුත්තස්ස, නත්ථි සොකො කුතො භයං.</div>
        </div>
        <div class="paragraph" para="215">
            <span class="paranum">215</span>
            <div class="gatha"> කාමතො ජායතී සොකො, කාමතො ජායතී භයං;</div>
            <div class="gathalast">කාමතො 
                <pb ed="T" n="0.0044"/> විප්පමුත්තස්ස, නත්ථි සොකො කුතො භයං.
            </div>
        </div>
        <div class="paragraph" para="216">
            <span class="paranum">216</span>
            <div class="gatha"> තණ්හාය ජායතී 
                <span class="note">(ජායතෙ (ක.))</span> සොකො, තණ්හාය ජායතී භයං;
            </div>
            <div class="gathalast">තණ්හාය විප්පමුත්තස්ස, නත්ථි සොකො කුතො භයං.</div>
        </div>
        <div class="paragraph" para="217">
            <span class="paranum">217</span>
            <div class="gatha"> සීලදස්සනසම්පන්නං 
                <pb ed="V" n="0.0041"/>, ධම්මට්ඨං සච්චවෙදිනං;
            </div>
            <div class="gathalast">අත්තනො කම්ම කුබ්බානං, තං ජනො කුරුතෙ පියං.</div>
        </div>
        <div class="paragraph" para="218">
            <span class="paranum">218</span>
            <div class="gatha"> ඡන්දජාතො අනක්ඛාතෙ, මනසා ච ඵුටො සියා;</div>
            <div class="gathalast">කාමෙසු ච අප්පටිබද්ධචිත්තො 
                <span class="note">(අප්පටිබන්ධචිත්තො (ක.))</span>, උද්ධංසොතොති වුච්චති.
            </div>
        </div>
        <div class="paragraph" para="219">
            <span class="paranum">219</span>
            <div class="gatha"> චිරප්පවාසිං පුරිසං, දූරතො සොත්ථිමාගතං;</div>
            <div class="gathalast">ඤාතිමිත්තා සුහජ්ජා ච, අභිනන්දන්ති ආගතං.</div>
        </div>
        <div class="paragraph" para="220">
            <span class="paranum">220</span>
            <div class="gatha"> තථෙව 
                <pb ed="P" n="0.0033"/> කතපුඤ්ඤම්පි, අස්මා ලොකා පරං ගතං;
            </div>
            <div class="gathalast">පුඤ්ඤානි පටිගණ්හන්ති, පියං ඤාතීව ආගතං.</div>
        </div>
    </div>
    <div class="centre ct_vagga ending">පියවග්ගො සොළසමො නිට්ඨිතො.</div>
</div>