<div class="chapter ct_vagga" node-id="48210">
    <span class="chapter ct_vagga">12. පදුමුත්තරබුද්ධවංසො</span>
    <div class="chapter-contents">
        <div class="paragraph" para="1">
            <span class="paranum">1</span>
            <div class="gatha"> නාරදස්ස 
                <pb ed="V" n="2.0329"/>
                <pb ed="P" n="0.0035"/> අපරෙන, සම්බුද්ධො ද්විපදුත්තමො;
            </div>
            <div class="gathalast">පදුමුත්තරො නාම ජිනො, අක්ඛොභො සාගරූපමො.</div>
        </div>
        <div class="paragraph" para="2">
            <span class="paranum">2</span>
            <div class="gatha"> මණ්ඩකප්පොව සො ආසි, යම්හි බුද්ධො අජායථ;</div>
            <div class="gathalast">උස්සන්නකුසලා ජනතා, තම්හි කප්පෙ අජායථ.</div>
        </div>
        <div class="paragraph" para="3">
            <span class="paranum">3</span>
            <div class="gatha"> පදුමුත්තරස්ස භගවතො, පඨමෙ ධම්මදෙසනෙ;</div>
            <div class="gathalast">කොටිසතසහස්සානං, ධම්මාභිසමයො අහු.</div>
        </div>
        <div class="paragraph" para="4">
            <span class="paranum">4</span>
            <div class="gatha"> තතො පරම්පි වස්සන්තෙ, තප්පයන්තෙ ච පාණිනෙ;</div>
            <div class="gathalast">සත්තතිංසසතසහස්සානං, දුතියාභිසමයො අහු.</div>
        </div>
        <div class="paragraph" para="5">
            <span class="paranum">5</span>
            <div class="gatha"> යම්හි 
                <pb ed="M" n="2.0344"/> කාලෙ මහාවීරො, ආනන්දං උපසඞ්කමි;
            </div>
            <div class="gathalast">පිතුසන්තිකං උපගන්ත්වා, ආහනී අමතදුන්දුභිං.</div>
        </div>
        <div class="paragraph" para="6">
            <span class="paranum">6</span>
            <div class="gatha"> ආහතෙ අමතභෙරිම්හි, වස්සන්තෙ ධම්මවුට්ඨියා;</div>
            <div class="gathalast">පඤ්ඤාසසතසහස්සානං, තතියාභිසමයො අහු.</div>
        </div>
        <div class="paragraph" para="7">
            <span class="paranum">7</span>
            <div class="gatha"> ඔවාදකො 
                <pb ed="T" n="2.0477"/> විඤ්ඤාපකො, තාරකො සබ්බපාණිනං;
            </div>
            <div class="gathalast">දෙසනාකුසලො බුද්ධො, තාරෙසි ජනතං බහුං.</div>
        </div>
        <div class="paragraph" para="8">
            <span class="paranum">8</span>
            <div class="gatha"> සන්නිපාතා තයො ආසුං, පදුමුත්තරස්ස සත්ථුනො;</div>
            <div class="gathalast">කොටිසතසහස්සානං, පඨමො ආසි සමාගමො.</div>
        </div>
        <div class="paragraph" para="9">
            <span class="paranum">9</span>
            <div class="gatha"> යදා බුද්ධො අසමසමො, වසි වෙභාරපබ්බතෙ;</div>
            <div class="gathalast">නවුතිකොටිසහස්සානං, දුතියො ආසි සමාගමො.</div>
        </div>
        <div class="paragraph" para="10">
            <span class="paranum">10</span>
            <div class="gatha"> පුන චාරිකං පක්කන්තෙ, ගාමනිගමරට්ඨතො;</div>
            <div class="gathalast">අසීතිකොටිසහස්සානං, තතියො ආසි සමාගමො.</div>
        </div>
        <div class="paragraph" para="11">
            <span class="paranum">11</span>
            <div class="gatha"> අහං තෙන සමයෙන, ජටිලො නාම රට්ඨිකො;</div>
            <div class="gathalast">සම්බුද්ධප්පමුඛං සඞ්ඝං, සභත්තං දුස්සමදාසහං.</div>
        </div>
        <div class="paragraph" para="12">
            <span class="paranum">12</span>
            <div class="gatha"> සොපි මං බුද්ධො බ්‍යාකාසි, සඞ්ඝමජ්ඣෙ නිසීදිය;</div>
            <div class="gathalast">‘‘සතසහස්සිතො කප්පෙ, අයං බුද්ධො භවිස්සති.</div>
        </div>
        <div class="paragraph" para="13">
            <span class="paranum">13</span>
            <div class="gatha"> ‘‘පධානං 
                <pb ed="V" n="2.0330"/> පදහිත්වාන...පෙ.... 
                <pb ed="T" n="2.0478"/> හෙස්සාම සම්මුඛා ඉමං’’.
            </div>
        </div>
        <div class="paragraph" para="14">
            <span class="paranum">14</span>
            <div class="gatha"> තස්සාපි වචනං සුත්වා, උත්තරිං වතමධිට්ඨහිං;</div>
            <div class="gathalast">අකාසිං උග්ගදළ්හං ධිතිං, දසපාරමිපූරියා.</div>
        </div>
        <div class="paragraph" para="15">
            <span class="paranum">15</span>
            <div class="gatha"> බ්‍යාහතා තිත්ථියා සබ්බෙ, විමනා දුම්මනා තදා;</div>
            <div class="gathalast">න තෙසං කෙචි පරිචරන්ති, රට්ඨතො නිච්ඡුභන්ති තෙ.</div>
        </div>
        <div class="paragraph" para="16">
            <span class="paranum">16</span>
            <div class="gatha"> සබ්බෙ 
                <pb ed="P" n="0.0036"/> තත්ථ සමාගන්ත්වා, උපගච්ඡුං බුද්ධසන්තිකෙ;
            </div>
            <div class="gathalast">තුවං නාථො මහාවීර, සරණං හොහි චක්ඛුම.</div>
        </div>
        <div class="paragraph" para="17">
            <span class="paranum">17</span>
            <div class="gatha"> අනුකම්පකො කාරුණිකො, හිතෙසී සබ්බපාණිනං;</div>
            <div class="gathalast">සම්පත්තෙ තිත්ථියෙ සබ්බෙ, පඤ්චසීලෙ පතිට්ඨපි.</div>
        </div>
        <div class="paragraph" para="18">
            <span class="paranum">18</span>
            <div class="gatha"> එවං නිරාකුලං ආසි, සුඤ්ඤතං තිත්ථියෙහි තං;</div>
            <div class="gathalast">විචිත්තං අරහන්තෙහි, වසීභූතෙහි තාදිහි.</div>
        </div>
        <div class="paragraph" para="19">
            <span class="paranum">19</span>
            <div class="gatha"> නගරං 
                <pb ed="M" n="2.0345"/> හංසවතී නාම, ආනන්දො නාම ඛත්තියො;
            </div>
            <div class="gathalast">සුජාතා නාම ජනිකා, පදුමුත්තරස්ස සත්ථුනො.</div>
        </div>
        <div class="paragraph" para="20">
            <span class="paranum">20</span>
            <div class="gatha"> දසවස්සසහස්සානි, අගාරං අජ්ඣ සො වසි;</div>
            <div class="gathalast">නරවාහනො යසො වසවත්තී 
                <span class="note">(නාරිවාහනො යසවතී (ස්‍යා. කං.))</span>, තයො පාසාදමුත්තමා.
            </div>
        </div>
        <div class="paragraph" para="21">
            <span class="paranum">21</span>
            <div class="gatha"> තිචත්තාරීසසහස්සානි, නාරියො සමලඞ්කතා;</div>
            <div class="gathalast">වසුදත්තා නාම නාරී, උත්තමො නාම අත්‍රජො.</div>
        </div>
        <div class="paragraph" para="22">
            <span class="paranum">22</span>
            <div class="gatha"> නිමිත්තෙ චතුරො දිස්වා, පාසාදෙනාභිනික්ඛමි;</div>
            <div class="gathalast">සත්තාහං පධානචාරං, අචරී පුරිසුත්තමො.</div>
        </div>
        <div class="paragraph" para="23">
            <span class="paranum">23</span>
            <div class="gatha"> බ්‍රහ්මුනා 
                <pb ed="T" n="2.0480"/> යාචිතො සන්තො, පදුමුත්තරො විනායකො;
            </div>
            <div class="gathalast">වත්ති චක්කං මහාවීරො, මිථිලුය්‍යානමුත්තමෙ.</div>
        </div>
        <div class="paragraph" para="24">
            <span class="paranum">24</span>
            <div class="gatha"> දෙවලො ච සුජාතො ච, අහෙසුං අග්ගසාවකා;</div>
            <div class="gathalast">සුමනො නාමුපට්ඨාකො, පදුමුත්තරස්ස මහෙසිනො.</div>
        </div>
        <div class="paragraph" para="25">
            <span class="paranum">25</span>
            <div class="gatha"> අමිතා ච අසමා ච, අහෙසුං අග්ගසාවිකා;</div>
            <div class="gathalast">බොධි තස්ස භගවතො, සලලොති පවුච්චති.</div>
        </div>
        <div class="paragraph" para="26">
            <span class="paranum">26</span>
            <div class="gatha"> විතිණ්ණො චෙව 
                <span class="note">(අමිතො චෙව (ස්‍යා.))</span> තිස්සො ච, අහෙසුං අග්ගුපට්ඨකා;
            </div>
            <div class="gathalast">හට්ඨා චෙව විචිත්තා ච, අහෙසුං අග්ගුපට්ඨිකා.</div>
        </div>
        <div class="paragraph" para="27">
            <span class="paranum">27</span>
            <div class="gatha"> අට්ඨපණ්ණාසරතනං, අච්චුග්ගතො මහාමුනි;</div>
            <div class="gathalast">කඤ්චනග්ඝියසඞ්කාසො, ද්වත්තිංසවරලක්ඛණො.</div>
        </div>
        <div class="paragraph" para="28">
            <span class="paranum">28</span>
            <div class="gatha"> කුට්ටා 
                <pb ed="V" n="2.0331"/> කවාටා භිත්තී ච, රුක්ඛා නගසිලුච්චයා;
            </div>
            <div class="gathalast">න තස්සාවරණං අත්ථි, සමන්තා ද්වාදසයොජනෙ.</div>
        </div>
        <div class="paragraph" para="29">
            <span class="paranum">29</span>
            <div class="gatha"> වස්සසතසහස්සානි, ආයු විජ්ජති තාවදෙ;</div>
            <div class="gathalast">තාවතා තිට්ඨමානො සො, තාරෙසි ජනතං බහුං.</div>
        </div>
        <div class="paragraph" para="30">
            <span class="paranum">30</span>
            <div class="gatha"> සන්තාරෙත්වා බහුජනං, ඡින්දිත්වා සබ්බසංසයං;</div>
            <div class="gathalast">ජලිත්වා අග්ගික්ඛන්ධොව නිබ්බුතො සො සසාවකො.</div>
        </div>
        <div class="paragraph" para="31">
            <span class="paranum">31</span>
            <div class="gatha"> පදුමුත්තරො ජිනො බුද්ධො, නන්දාරාමම්හි නිබ්බුතො;</div>
            <div class="gathalast">තත්ථෙවස්ස ථූපවරො, ද්වාදසුබ්බෙධයොජනොති.</div>
        </div>
    </div>
    <div class="centre ct_vagga ending">පදුමුත්තරස්ස භගවතො වංසො දසමො.</div>
</div>