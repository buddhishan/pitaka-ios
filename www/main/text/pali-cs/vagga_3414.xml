<div class="chapter ct_vagga" node-id="34140">
    <span class="chapter ct_vagga">5. සාමඤ්ඤවග්ගො</span>
    <div class="chapter-contents">
        <div class="subhead ct_sutta" node-id="34141">
            <span class="subhead ct_sutta">1. සම්බාධසුත්තං</span>
            <div class="subhead-contents">
                <div class="paragraph" para="42">
                    <span class="paranum">42</span>
                    <div class="bodytext"> එකං 
                        <pb ed="M" n="3.0242"/>
                        <pb ed="V" n="3.0252"/>
                        <pb ed="P" n="4.0449"/> සමයං ආයස්මා ආනන්දො කොසම්බියං විහරති ඝොසිතාරාමෙ. අථ ඛො ආයස්මා උදායී යෙනායස්මා ආනන්දො තෙනුපසඞ්කමි; උපසඞ්කමිත්වා ආයස්මතා ආනන්දෙන සද්ධිං සම්මොදි. සම්මොදනීයං කථං සාරණීයං වීතිසාරෙත්වා එකමන්තං නිසීදි. එකමන්තං නිසින්නො 
                        <pb ed="T" n="4.0470"/> ඛො ආයස්මා උදායී ආයස්මන්තං ආනන්දං එතදවොච - ‘‘වුත්තමිදං, ආවුසො, පඤ්චාලචණ්ඩෙන දෙවපුත්තෙන -
                    </div>
                    <div class="gatha">‘‘සම්බාධෙ ගතං 
                        <span class="note">(සම්බාධෙ වත (සී.))</span> ඔකාසං, අවිද්වා භූරිමෙධසො;
                    </div>
                    <div class="gathalast">යො ඣානමබුජ්ඣි බුද්ධො, පටිලීනනිසභො මුනී’’ති.</div>
                    <div class="bodytext">‘‘කතමො, ආවුසො, සම්බාධො, කතමො සම්බාධෙ ඔකාසාධිගමො වුත්තො භගවතා’’ති? ‘‘පඤ්චිමෙ, ආවුසො, කාමගුණා සම්බාධො වුත්තො භගවතා. කතමෙ පඤ්ච? චක්ඛුවිඤ්ඤෙය්‍යා රූපා ඉට්ඨා කන්තා මනාපා පියරූපා කාමූපසංහිතා රජනීයා, සොතවිඤ්ඤෙය්‍යා සද්දා...පෙ.... ඝානවිඤ්ඤෙය්‍යා ගන්ධා... ජිව්හාවිඤ්ඤෙය්‍යා රසා... කායවිඤ්ඤෙය්‍යා ඵොට්ඨබ්බා ඉට්ඨා කන්තා මනාපා පියරූපා කාමූපසංහිතා රජනීයා. ඉමෙ ඛො, ආවුසො, පඤ්ච කාමගුණා සම්බාධො වුත්තො භගවතා.</div>
                    <div class="bodytext">‘‘ඉධාවුසො, භික්ඛු විවිච්චෙව කාමෙහි...පෙ.... පඨමං ඣානං උපසම්පජ්ජ විහරති. එත්තාවතාපි ඛො, ආවුසො, සම්බාධෙ ඔකාසාධිගමො වුත්තො භගවතා පරියායෙන. තත්‍රාපත්ථි සම්බාධො. කිඤ්ච තත්ථ සම්බාධො? යදෙව 
                        <pb ed="P" n="4.0450"/> තත්ථ විතක්කවිචාරා අනිරුද්ධා හොන්ති, අයමෙත්ථ සම්බාධො.
                    </div>
                    <div class="bodytext">‘‘පුන චපරං, ආවුසො, භික්ඛු විතක්කවිචාරානං වූපසමා...පෙ.... දුතියං ඣානං උපසම්පජ්ජ විහරති. එත්තාවතාපි ඛො, ආවුසො, සම්බාධෙ ඔකාසාධිගමො වුත්තො භගවතා පරියායෙන 
                        <pb ed="V" n="3.0253"/>. තත්‍රාපත්ථි සම්බාධො. කිඤ්ච තත්ථ සම්බාධො? යදෙව තත්ථ පීති අනිරුද්ධා හොති 
                        <pb ed="T" n="4.0471"/>, අයමෙත්ථ සම්බාධො.
                    </div>
                    <div class="bodytext">‘‘පුන 
                        <pb ed="M" n="3.0243"/> චපරං, ආවුසො, භික්ඛු පීතියා ච විරාගා...පෙ.... තතියං ඣානං උපසම්පජ්ජ විහරති. එත්තාවතාපි ඛො, ආවුසො, සම්බාධෙ ඔකාසාධිගමො වුත්තො භගවතා පරියායෙන. තත්‍රාපත්ථි සම්බාධො. කිඤ්ච තත්ථ සම්බාධො? යදෙව තත්ථ උපෙක්ඛාසුඛං අනිරුද්ධං හොති, අයමෙත්ථ සම්බාධො.
                    </div>
                    <div class="bodytext">‘‘පුන චපරං, ආවුසො, භික්ඛු සුඛස්ස ච පහානා...පෙ.... චතුත්ථං ඣානං උපසම්පජ්ජ විහරති. එත්තාවතාපි ඛො, ආවුසො, සම්බාධෙ ඔකාසාධිගමො වුත්තො භගවතා පරියායෙන. තත්‍රාපත්ථි සම්බාධො. කිඤ්ච තත්ථ සම්බාධො? යදෙව තත්ථ රූපසඤ්ඤා අනිරුද්ධා හොති, අයමෙත්ථ සම්බාධො.</div>
                    <div class="bodytext">‘‘පුන චපරං, ආවුසො, භික්ඛු සබ්බසො රූපසඤ්ඤානං සමතික්කමා පටිඝසඤ්ඤානං අත්ථඞ්ගමා නානත්තසඤ්ඤානං අමනසිකාරා ‘අනන්තො ආකාසො’ති ආකාසානඤ්චායතනං උපසම්පජ්ජ විහරති. එත්තාවතාපි ඛො, ආවුසො, සම්බාධෙ ඔකාසාධිගමො වුත්තො භගවතා පරියායෙන. තත්‍රාපත්ථි සම්බාධො. කිඤ්ච තත්ථ සම්බාධො? යදෙව තත්ථ ආකාසානඤ්චායතනසඤ්ඤා අනිරුද්ධා හොති, අයමෙත්ථ සම්බාධො.</div>
                    <div class="bodytext">‘‘පුන චපරං, ආවුසො, භික්ඛු සබ්බසො ආකාසානඤ්චායතනං සමතික්කම්ම ‘අනන්තං විඤ්ඤාණ’න්ති විඤ්ඤාණඤ්චායතනං 
                        <pb ed="P" n="4.0451"/> උපසම්පජ්ජ විහරති. එත්තාවතාපි ඛො, ආවුසො, සම්බාධෙ ඔකාසාධිගමො වුත්තො භගවතා පරියායෙන 
                        <pb ed="T" n="4.0472"/>. තත්‍රාපත්ථි සම්බාධො. කිඤ්ච තත්ථ සම්බාධො? යදෙව තත්ථ විඤ්ඤාණඤ්චායතනසඤ්ඤා අනිරුද්ධා හොති, අයමෙත්ථ සම්බාධො.
                    </div>
                    <div class="bodytext">‘‘පුන චපරං, ආවුසො, භික්ඛු සබ්බසො විඤ්ඤාණඤ්චායතනං සමතික්කම්ම ‘නත්ථි කිඤ්චී’ති ආකිඤ්චඤ්ඤායතනං උපසම්පජ්ජ විහරති. එත්තාවතාපි ඛො, ආවුසො, සම්බාධෙ ඔකාසාධිගමො 
                        <pb ed="V" n="3.0254"/> වුත්තො භගවතා පරියායෙන. තත්‍රාපත්ථි සම්බාධො. කිඤ්ච තත්ථ සම්බාධො? යදෙව තත්ථ ආකිඤ්චඤ්ඤායතනසඤ්ඤා අනිරුද්ධා හොති, අයමෙත්ථ සම්බාධො.
                    </div>
                    <div class="bodytext">‘‘පුන චපරං, ආවුසො, භික්ඛු සබ්බසො ආකිඤ්චඤ්ඤායතනං සමතික්කම්ම නෙවසඤ්ඤානාසඤ්ඤායතනං උපසම්පජ්ජ විහරති. එත්තාවතාපි ඛො, ආවුසො, සම්බාධෙ ඔකාසාධිගමො වුත්තො භගවතා පරියායෙන. තත්‍රාපත්ථි 
                        <pb ed="M" n="3.0244"/> සම්බාධො. කිඤ්ච තත්ථ සම්බාධො? යදෙව තත්ථ නෙවසඤ්ඤානාසඤ්ඤායතනසඤ්ඤා අනිරුද්ධා හොති, අයමෙත්ථ සම්බාධො.
                    </div>
                    <div class="bodytext">‘‘පුන චපරං, ආවුසො, භික්ඛු සබ්බසො නෙවසඤ්ඤානාසඤ්ඤායතනං සමතික්කම්ම සඤ්ඤාවෙදයිතනිරොධං උපසම්පජ්ජ විහරති, පඤ්ඤාය චස්ස දිස්වා ආසවා පරික්ඛීණා හොන්ති. එත්තාවතාපි ඛො, ආවුසො, සම්බාධෙ ඔකාසාධිගමො වුත්තො භගවතා නිප්පරියායෙනා’’ති. පඨමං.</div>
                </div>
            </div>
        </div>
        <div class="subhead ct_sutta" node-id="34142">
            <span class="subhead ct_sutta">2. කායසක්ඛීසුත්තං</span>
            <div class="subhead-contents">
                <div class="paragraph" para="43">
                    <span class="paranum">43</span>
                    <div class="bodytext"> ‘‘‘කායසක්ඛී කායසක්ඛී’ති, ආවුසො, වුච්චති. කිත්තාවතා නු ඛො, ආවුසො, කායසක්ඛී වුත්තො භගවතා’’ති? ‘‘ඉධාවුසො, භික්ඛු විවිච්චෙව කාමෙහි...පෙ.... පඨමං ඣානං උපසම්පජ්ජ විහරති. යථා යථා ච තදායතනං තථා තථා නං කායෙන ඵුසිත්වා විහරති. එත්තාවතාපි 
                        <pb ed="T" n="4.0473"/> ඛො, ආවුසො, කායසක්ඛී වුත්තො භගවතා පරියායෙන.
                    </div>
                    <div class="bodytext">‘‘පුන 
                        <pb ed="P" n="4.0452"/> චපරං, ආවුසො, භික්ඛු විතක්කවිචාරානං වූපසමා...පෙ.... දුතියං ඣානං... තතියං ඣානං... චතුත්ථං ඣානං උපසම්පජ්ජ විහරති. යථා යථා ච තදායතනං තථා තථා නං කායෙන ඵුසිත්වා විහරති. එත්තාවතාපි ඛො, ආවුසො, කායසක්ඛී වුත්තො භගවතා පරියායෙන.
                    </div>
                    <div class="bodytext">‘‘පුන චපරං, ආවුසො, භික්ඛු සබ්බසො රූපසඤ්ඤානං සමතික්කමා පටිඝසඤ්ඤානං අත්ථඞ්ගමා 
                        <pb ed="V" n="3.0255"/> නානත්තසඤ්ඤානං අමනසිකාරා ‘අනන්තො ආකාසො’ති ආකාසානඤ්චායතනං උපසම්පජ්ජ විහරති. යථා යථා ච තදායතනං තථා තථා නං කායෙන ඵුසිත්වා විහරති. එත්තාවතාපි ඛො, ආවුසො, කායසක්ඛී වුත්තො භගවතා පරියායෙන...පෙ.....
                    </div>
                    <div class="bodytext">‘‘පුන චපරං, ආවුසො, භික්ඛු සබ්බසො නෙවසඤ්ඤානාසඤ්ඤායතනං සමතික්කම්ම සඤ්ඤාවෙදයිතනිරොධං උපසම්පජ්ජ විහරති, පඤ්ඤාය චස්ස දිස්වා ආසවා පරික්ඛීණා හොන්ති. යථා යථා ච තදායතනං තථා තථා නං කායෙන ඵුසිත්වා විහරති. එත්තාවතාපි ඛො, ආවුසො, කායසක්ඛී වුත්තො භගවතා නිප්පරියායෙනා’’ති. දුතියං.</div>
                </div>
            </div>
        </div>
        <div class="subhead ct_sutta" node-id="34143">
            <span class="subhead ct_sutta">3. පඤ්ඤාවිමුත්තසුත්තං</span>
            <div class="subhead-contents">
                <div class="paragraph" para="44">
                    <span class="paranum">44</span>
                    <div class="bodytext"> ‘‘‘පඤ්ඤාවිමුත්තො 
                        <pb ed="M" n="3.0245"/> පඤ්ඤාවිමුත්තො’ති, ආවුසො, වුච්චති. කිත්තාවතා නු ඛො, ආවුසො, පඤ්ඤාවිමුත්තො වුත්තො භගවතා’’ති?
                    </div>
                    <div class="bodytext">‘‘ඉධාවුසො, භික්ඛු විවිච්චෙව කාමෙහි...පෙ.... පඨමං ඣානං උපසම්පජ්ජ විහරති, පඤ්ඤාය ච නං පජානාති. එත්තාවතාපි ඛො, ආවුසො, පඤ්ඤාවිමුත්තො වුත්තො භගවතා පරියායෙන...පෙ.....</div>
                    <div class="bodytext">‘‘පුන 
                        <pb ed="T" n="4.0474"/>
                        <pb ed="P" n="4.0453"/> චපරං, ආවුසො, භික්ඛු සබ්බසො නෙවසඤ්ඤානාසඤ්ඤායතනං සමතික්කම්ම සඤ්ඤාවෙදයිතනිරොධං උපසම්පජ්ජ විහරති, පඤ්ඤාය චස්ස දිස්වා ආසවා පරික්ඛීණා හොන්ති, පඤ්ඤාය ච නං පජානාති. එත්තාවතාපි ඛො, ආවුසො, පඤ්ඤාවිමුත්තො වුත්තො භගවතා නිප්පරියායෙනා’’ති. තතියං.
                    </div>
                </div>
            </div>
        </div>
        <div class="subhead ct_sutta" node-id="34144">
            <span class="subhead ct_sutta">4. උභතොභාගවිමුත්තසුත්තං</span>
            <div class="subhead-contents">
                <div class="paragraph" para="45">
                    <span class="paranum">45</span>
                    <div class="bodytext"> ‘‘‘උභතොභාගවිමුත්තො 
                        <pb ed="V" n="3.0256"/> උභතොභාගවිමුත්තො’ති, ආවුසො, වුච්චති. කිත්තාවතා නු ඛො, ආවුසො, උභතොභාගවිමුත්තො වුත්තො භගවතා’’ති?
                    </div>
                    <div class="bodytext">‘‘ඉධාවුසො, භික්ඛු විවිච්චෙව කාමෙහි...පෙ.... පඨමං ඣානං උපසම්පජ්ජ විහරති. යථා යථා ච තදායතනං තථා තථා නං කායෙන ඵුසිත්වා විහරති, පඤ්ඤාය ච නං පජානාති. එත්තාවතාපි ඛො, ආවුසො, උභතොභාගවිමුත්තො වුත්තො භගවතා පරියායෙන...පෙ.....</div>
                    <div class="bodytext">‘‘පුන 
                        <pb ed="T" n="4.0475"/> චපරං, ආවුසො, භික්ඛු සබ්බසො නෙවසඤ්ඤානාසඤ්ඤායතනං සමතික්කම්ම සඤ්ඤාවෙදයිතනිරොධං උපසම්පජ්ජ විහරති, පඤ්ඤාය චස්ස දිස්වා ආසවා පරික්ඛීණා හොන්ති. යථා යථා ච තදායතනං තථා තථා නං කායෙන ඵුසිත්වා විහරති, පඤ්ඤාය ච නං පජානාති. එත්තාවතාපි ඛො, ආවුසො, උභතොභාගවිමුත්තො වුත්තො භගවතා නිප්පරියායෙනා’’ති. චතුත්ථං.
                    </div>
                </div>
            </div>
        </div>
        <div class="subhead ct_sutta" node-id="34145">
            <span class="subhead ct_sutta">5. සන්දිට්ඨිකධම්මසුත්තං</span>
            <div class="subhead-contents">
                <div class="paragraph" para="46">
                    <span class="paranum">46</span>
                    <div class="bodytext"> ‘‘‘සන්දිට්ඨිකො ධම්මො සන්දිට්ඨිකො ධම්මො’ති, ආවුසො, වුච්චති. කිත්තාවතා නු ඛො, ආවුසො, සන්දිට්ඨිකො ධම්මො වුත්තො භගවතා’’ති?</div>
                    <div class="bodytext">‘‘ඉධාවුසො, භික්ඛු විවිච්චෙව කාමෙහි...පෙ.... පඨමං ඣානං උපසම්පජ්ජ විහරති. එත්තාවතාපි 
                        <pb ed="M" n="3.0246"/> ඛො, ආවුසො, සන්දිට්ඨිකො ධම්මො වුත්තො භගවතා පරියායෙන...පෙ.....
                    </div>
                    <div class="bodytext">‘‘පුන චපරං, ආවුසො, භික්ඛු සබ්බසො නෙවසඤ්ඤානාසඤ්ඤායතනං සමතික්කම්ම සඤ්ඤාවෙදයිතනිරොධං උපසම්පජ්ජ විහරති, පඤ්ඤාය චස්ස දිස්වා ආසවා පරික්ඛීණා හොන්ති. එත්තාවතාපි ඛො, ආවුසො, සන්දිට්ඨිකො ධම්මො වුත්තො භගවතා නිප්පරියායෙනා’’ති. පඤ්චමං.</div>
                </div>
            </div>
        </div>
        <div class="subhead ct_sutta" node-id="34146">
            <span class="subhead ct_sutta">6. සන්දිට්ඨිකනිබ්බානසුත්තං</span>
            <div class="subhead-contents">
                <div class="paragraph" para="47">
                    <span class="paranum">47</span>
                    <div class="bodytext"> ‘‘‘සන්දිට්ඨිකං 
                        <pb ed="V" n="3.0257"/> නිබ්බානං සන්දිට්ඨිකං නිබ්බාන’න්ති, ආවුසො, වුච්චති. කිත්තාවතා නු ඛො, ආවුසො, සන්දිට්ඨිකං නිබ්බානං වුත්තං භගවතා’’ති?
                    </div>
                    <div class="bodytext">‘‘ඉධාවුසො, භික්ඛු විවිච්චෙව කාමෙහි...පෙ.... පඨමං ඣානං උපසම්පජ්ජ විහරති. එත්තාවතාපි ඛො, ආවුසො, සන්දිට්ඨිකං නිබ්බානං වුත්තං භගවතා පරියායෙන...පෙ.....</div>
                    <div class="bodytext">‘‘පුන චපරං, ආවුසො, භික්ඛු සබ්බසො නෙවසඤ්ඤානාසඤ්ඤායතනං සමතික්කම්ම සඤ්ඤාවෙදයිතනිරොධං උපසම්පජ්ජ විහරති, පඤ්ඤාය චස්ස දිස්වා ආසවා පරික්ඛීණා හොන්ති. එත්තාවතාපි ඛො, ආවුසො, සන්දිට්ඨිකං නිබ්බානං වුත්තං භගවතා නිප්පරියායෙනා’’ති. ඡට්ඨං.</div>
                </div>
            </div>
        </div>
        <div class="subhead ct_sutta" node-id="34147">
            <span class="subhead ct_sutta">7. නිබ්බානසුත්තං</span>
            <div class="subhead-contents">
                <div class="paragraph" para="48">
                    <span class="paranum">48</span>
                    <div class="bodytext"> ‘‘‘නිබ්බානං 
                        <pb ed="P" n="4.0454"/> නිබ්බාන’න්ති, ආවුසො, වුච්චති...පෙ..... සත්තමං.
                    </div>
                </div>
            </div>
        </div>
        <div class="subhead ct_sutta" node-id="34148">
            <span class="subhead ct_sutta">8. පරිනිබ්බානසුත්තං</span>
            <div class="subhead-contents">
                <div class="paragraph" para="49">
                    <span class="paranum">49</span>
                    <div class="bodytext"> ‘‘‘පරිනිබ්බානං පරිනිබ්බාන’න්ති...පෙ..... අට්ඨමං.</div>
                </div>
            </div>
        </div>
        <div class="subhead ct_sutta" node-id="34149">
            <span class="subhead ct_sutta">9. තදඞ්ගනිබ්බානසුත්තං</span>
            <div class="subhead-contents">
                <div class="paragraph" para="50">
                    <span class="paranum">50</span>
                    <div class="bodytext"> ‘‘‘තදඞ්ගනිබ්බානං 
                        <pb ed="V" n="3.0258"/> තදඞ්ගනිබ්බාන’න්ති, ආවුසො, වුච්චති...පෙ..... නවමං.
                    </div>
                </div>
            </div>
        </div>
        <div class="subhead ct_sutta" node-id="341410">
            <span class="subhead ct_sutta">10. දිට්ඨධම්මනිබ්බානසුත්තං</span>
            <div class="subhead-contents">
                <div class="paragraph" para="51">
                    <span class="paranum">51</span>
                    <div class="bodytext"> ‘‘‘දිට්ඨධම්මනිබ්බානං දිට්ඨධම්මනිබ්බාන’න්ති, ආවුසො, වුච්චති. කිත්තාවතා නු ඛො, ආවුසො දිට්ඨධම්මනිබ්බානං වුත්තං භගවතා’’ති?</div>
                    <div class="bodytext">‘‘ඉධාවුසො, භික්ඛු විවිච්චෙව කාමෙහි 
                        <pb ed="M" n="3.0247"/> ...පෙ.... පඨමං ඣානං උපසම්පජ්ජ විහරති. එත්තාවතාපි ඛො, ආවුසො, දිට්ඨධම්මනිබ්බානං වුත්තං භගවතා පරියායෙන 
                        <pb ed="T" n="4.0476"/> ...පෙ.....
                    </div>
                    <div class="bodytext">‘‘පුන චපරං, ආවුසො, භික්ඛු සබ්බසො නෙවසඤ්ඤානාසඤ්ඤායතනං සමතික්කම්ම සඤ්ඤාවෙදයිතනිරොධං උපසම්පජ්ජ විහරති, පඤ්ඤාය චස්ස දිස්වා ආසවා පරික්ඛීණා හොන්ති. එත්තාවතාපි ඛො, ආවුසො, දිට්ඨධම්මනිබ්බානං වුත්තං භගවතා නිප්පරියායෙනා’’ති. දසමං.</div>
                </div>
            </div>
        </div>
    </div>
    <div class="centre ct_vagga ending">සාමඤ්ඤවග්ගො පඤ්චමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">සම්බාධො 
            <pb ed="P" n="4.0455"/> කායසක්ඛී පඤ්ඤා,
        </div>
        <div class="ct_vagga gatha">උභතොභාගො සන්දිට්ඨිකා ද්වෙ;</div>
        <div class="ct_vagga gatha">නිබ්බානං පරිනිබ්බානං,</div>
        <div class="gathalast ct_vagga">තදඞ්ගදිට්ඨධම්මිකෙන චාති.</div>
    </div>
</div>
<chapter-ending/>
<div class="centre ct_pannasaka ending">පඨමපණ්ණාසකං සමත්තං.</div>