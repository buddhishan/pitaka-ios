<div class="chapter ct_samyuththa" node-id="23210">
    <span class="chapter ct_samyuththa">12. වච්ඡගොත්තසංයුත්තං</span>
    <div class="chapter-contents">
        <div class="subhead ct_sutta" node-id="23211">
            <span class="subhead ct_sutta">1. රූපඅඤ්ඤාණසුත්තං</span>
            <div class="subhead-contents">
                <div class="paragraph" para="607">
                    <span class="paranum">607</span>
                    <div class="bodytext"> එකං 
                        <pb ed="T" n="3.0319"/>
                        <pb ed="V" n="2.0255"/>
                        <pb ed="M" n="2.0218"/> සමයං භගවා සාවත්ථියං විහරති ජෙතවනෙ අනාථපිණ්ඩිකස්ස ආරාමෙ. අථ ඛො වච්ඡගොත්තො පරිබ්බාජකො යෙන භගවා තෙනුපසඞ්කමි; උපසඞ්කමිත්වා භගවතා සද්ධිං සම්මොදි. සම්මොදනීයං කථං සාරණීයං වීතිසාරෙත්වා එකමන්තං නිසීදි. එකමන්තං නිසින්නො ඛො වච්ඡගොත්තො පරිබ්බාජකො භගවන්තං 
                        <pb ed="P" n="3.0258"/> එතදවොච - ‘‘කො නු ඛො, භො ගොතම, හෙතු, කො පච්චයො, යානිමානි 
                        <span class="note">(යෙනිමානි (?))</span> අනෙකවිහිතානි දිට්ඨිගතානි ලොකෙ උප්පජ්ජන්ති - සස්සතො ලොකොති වා, අසස්සතො ලොකොති වා, අන්තවා ලොකොති වා, අනන්තවා ලොකොති වා, තං ජීවං තං සරීරන්ති වා, අඤ්ඤං ජීවං අඤ්ඤං සරීරන්ති වා, හොති තථාගතො පරං මරණාති වා, න හොති තථාගතො පරං මරණාති වා, හොති ච න ච හොති තථාගතො පරං මරණාති වා, නෙව හොති න න හොති තථාගතො පරං මරණාති වා’’ති? ‘‘රූපෙ ඛො, වච්ඡ, අඤ්ඤාණා, රූපසමුදයෙ අඤ්ඤාණා, රූපනිරොධෙ අඤ්ඤාණා, රූපනිරොධගාමිනියා පටිපදාය අඤ්ඤාණා; එවමිමානි අනෙකවිහිතානි දිට්ඨිගතානි ලොකෙ උප්පජ්ජන්ති - සස්සතො ලොකොති වා...පෙ.... නෙව හොති න න හොති තථාගතො පරං මරණාති වාති. අයං ඛො, වච්ඡ, හෙතු, අයං පච්චයො, යානිමානි 
                        <span class="note">(යෙන (සී.), යෙනිමානි (?))</span> අනෙකවිහිතානි දිට්ඨිගතානි ලොකෙ උප්පජ්ජන්ති - සස්සතො ලොකොති වා, අසස්සතො ලොකොති වා...පෙ.... නෙව හොති න න හොති තථාගතො පරං 
                        <pb ed="T" n="3.0320"/> මරණාති වා’’ති. පඨමං.
                    </div>
                </div>
            </div>
        </div>
        <div class="subhead ct_sutta" node-id="23212">
            <span class="subhead ct_sutta">2. වෙදනාඅඤ්ඤාණසුත්තං</span>
            <div class="subhead-contents">
                <div class="paragraph" para="608">
                    <span class="paranum">608</span>
                    <div class="bodytext"> සාවත්ථිනිදානං. එකමන්තං නිසින්නො ඛො වච්ඡගොත්තො පරිබ්බාජකො භගවන්තං එතදවොච - ‘‘කො නු ඛො, භො ගොතම, හෙතු, කො පච්චයො, යානිමානි අනෙකවිහිතානි දිට්ඨිගතානි 
                        <pb ed="V" n="2.0256"/> ලොකෙ උප්පජ්ජන්ති - සස්සතො ලොකොති වා, අසස්සතො ලොකොති වා...පෙ.... නෙව හොති න න හොති තථාගතො පරං මරණාති වා’’ති? ‘‘වෙදනාය ඛො, වච්ඡ, අඤ්ඤාණා, වෙදනාසමුදයෙ අඤ්ඤාණා, වෙදනානිරොධෙ අඤ්ඤාණා, වෙදනානිරොධගාමිනියා 
                        <pb ed="M" n="2.0219"/> පටිපදාය අඤ්ඤාණා; එවමිමානි අනෙකවිහිතානි දිට්ඨිගතානි ලොකෙ උප්පජ්ජන්ති - සස්සතො ලොකොති වා, අසස්සතො ලොකොති වා...පෙ.... නෙව හොති න න හොති තථාගතො පරං මරණාති වාති. අයං ඛො, වච්ඡ, හෙතු, අයං පච්චයො, යානිමානි අනෙකවිහිතානි දිට්ඨිගතානි ලොකෙ උප්පජ්ජන්ති - සස්සතො ලොකොති වා, අසස්සතො ලොකොති වා...පෙ.... නෙව හොති න න හොති තථාගතො පරං මරණාති වා’’ති. දුතියං.
                    </div>
                </div>
            </div>
        </div>
        <div class="subhead ct_sutta" node-id="23213">
            <span class="subhead ct_sutta">3. සඤ්ඤාඅඤ්ඤාණසුත්තං</span>
            <div class="subhead-contents">
                <div class="paragraph" para="609">
                    <span class="paranum">609</span>
                    <div class="bodytext"> සාවත්ථිනිදානං. එකමන්තං නිසින්නො ඛො වච්ඡගොත්තො පරිබ්බාජකො 
                        <pb ed="P" n="3.0259"/> භගවන්තං එතදවොච - ‘‘කො නු ඛො, භො ගොතම, හෙතු, කො පච්චයො, යානිමානි අනෙකවිහිතානි දිට්ඨිගතානි ලොකෙ උප්පජ්ජන්ති - සස්සතො ලොකොති වා, අසස්සතො ලොකොති වා...පෙ.... නෙව හොති න න හොති තථාගතො පරං මරණාති වා’’ති? ‘‘සඤ්ඤාය ඛො, වච්ඡ, අඤ්ඤාණා, සඤ්ඤාසමුදයෙ අඤ්ඤාණා, සඤ්ඤානිරොධෙ අඤ්ඤාණා, සඤ්ඤානිරොධගාමිනියා 
                        <pb ed="T" n="3.0321"/> පටිපදාය අඤ්ඤාණා; එවමිමානි අනෙකවිහිතානි දිට්ඨිගතානි ලොකෙ උප්පජ්ජන්ති - සස්සතො ලොකොති වා, අසස්සතො ලොකොති වා...පෙ.... නෙව හොති න න හොති තථාගතො පරං මරණාති වාති. අයං ඛො, වච්ඡ, හෙතු, අයං පච්චයො, යානිමානි අනෙකවිහිතානි දිට්ඨිගතානි ලොකෙ උප්පජ්ජන්ති - සස්සතො ලොකොති වා, අසස්සතො ලොකොති වා...පෙ.... නෙව හොති න න හොති තථාගතො පරං මරණාති වා’’ති. තතියං.
                    </div>
                </div>
            </div>
        </div>
        <div class="subhead ct_sutta" node-id="23214">
            <span class="subhead ct_sutta">4. සඞ්ඛාරඅඤ්ඤාණසුත්තං</span>
            <div class="subhead-contents">
                <div class="paragraph" para="610">
                    <span class="paranum">610</span>
                    <div class="bodytext"> සාවත්ථිනිදානං. එකමන්තං නිසින්නො ඛො වච්ඡගොත්තො පරිබ්බාජකො භගවන්තං එතදවොච - ‘‘කො නු ඛො, භො ගොතම, හෙතු, කො පච්චයො, යානිමානි අනෙකවිහිතානි දිට්ඨිගතානි ලොකෙ උප්පජ්ජන්ති - සස්සතො ලොකොති වා, අසස්සතො ලොකොති වා...පෙ.... නෙව හොති න න හොති තථාගතො පරං මරණාති වා’’ති? ‘‘සඞ්ඛාරෙසු ඛො, වච්ඡ, අඤ්ඤාණා, සඞ්ඛාරසමුදයෙ 
                        <pb ed="V" n="2.0257"/> අඤ්ඤාණා, සඞ්ඛාරනිරොධෙ අඤ්ඤාණා, සඞ්ඛාරනිරොධගාමිනියා පටිපදාය අඤ්ඤාණා; එවමිමානි අනෙකවිහිතානි දිට්ඨිගතානි ලොකෙ උප්පජ්ජන්ති - සස්සතො ලොකොති වා, අසස්සතො ලොකොති වා...පෙ.... නෙව හොති න න හොති තථාගතො පරං මරණාති වාති. අයං ඛො, වච්ඡ, හෙතු, අයං පච්චයො, යානිමානි අනෙකවිහිතානි දිට්ඨිගතානි ලොකෙ 
                        <pb ed="M" n="2.0220"/> උප්පජ්ජන්ති - සස්සතො ලොකොති වා, අසස්සතො ලොකොති වා...පෙ.... නෙව හොති න න හොති තථාගතො පරං මරණාති වා’’ති. චතුත්ථං.
                    </div>
                </div>
            </div>
        </div>
        <div class="subhead ct_sutta" node-id="23215">
            <span class="subhead ct_sutta">5. විඤ්ඤාණඅඤ්ඤාණසුත්තං</span>
            <div class="subhead-contents">
                <div class="paragraph" para="611">
                    <span class="paranum">611</span>
                    <div class="bodytext"> සාවත්ථිනිදානං 
                        <pb ed="T" n="3.0322"/>. එකමන්තං නිසින්නො ඛො වච්ඡගොත්තො පරිබ්බාජකො භගවන්තං එතදවොච - ‘‘කො නු ඛො, භො ගොතම, හෙතු, කො පච්චයො, යානිමානි අනෙකවිහිතානි දිට්ඨිගතානි ලොකෙ උප්පජ්ජන්ති - සස්සතො ලොකොති වා, අසස්සතො ලොකොති වා 
                        <pb ed="P" n="3.0260"/> ...පෙ.... නෙව හොති න න හොති තථාගතො පරං මරණාති වා’’ති? ‘‘විඤ්ඤාණෙ ඛො, වච්ඡ, අඤ්ඤාණා, විඤ්ඤාණසමුදයෙ අඤ්ඤාණා, විඤ්ඤාණනිරොධෙ අඤ්ඤාණා, විඤ්ඤාණනිරොධගාමිනියා පටිපදාය අඤ්ඤාණා; එවමිමානි අනෙකවිහිතානි දිට්ඨිගතානි ලොකෙ උප්පජ්ජන්ති - සස්සතො ලොකොති වා, අසස්සතො ලොකොති වා...පෙ.... නෙව හොති න න හොති තථාගතො පරං මරණාති වාති. අයං ඛො, වච්ඡ, හෙතු, අයං පච්චයො, යානිමානි අනෙකවිහිතානි දිට්ඨිගතානි ලොකෙ උප්පජ්ජන්ති - සස්සතො ලොකොති වා, අසස්සතො ලොකොති වා...පෙ.... නෙව හොති න න හොති තථාගතො පරං මරණාති වා’’ති. පඤ්චමං.
                    </div>
                </div>
            </div>
        </div>
        <div class="subhead ct_sutta" node-id="23216">
            <span class="subhead ct_sutta">6-10. රූපඅදස්සනාදිසුත්තපඤ්චකං</span>
            <div class="subhead-contents">
                <div class="paragraph" para="612-616">
                    <span class="paranum">612-616</span>
                    <div class="bodytext"> සාවත්ථිනිදානං. එකමන්තං නිසින්නො ඛො වච්ඡගොත්තො පරිබ්බාජකො භගවන්තං එතදවොච - ‘‘කො නු ඛො, භො ගොතම, හෙතු, කො පච්චයො, යානිමානි අනෙකවිහිතානි දිට්ඨිගතානි ලොකෙ උප්පජ්ජන්ති - සස්සතො ලොකොති වා, අසස්සතො ලොකොති වා...පෙ.... නෙව හොති න න හොති තථාගතො පරං මරණාති වා’’ති? රූපෙ ඛො, වච්ඡ, අදස්සනා...පෙ.... රූපනිරොධගාමිනියා පටිපදාය අදස්සනා...පෙ.... වෙදනාය 
                        <pb ed="V" n="2.0258"/>... සඤ්ඤාය 
                        <pb ed="T" n="3.0323"/>... සඞ්ඛාරෙසු ඛො, වච්ඡ, අදස්සනා...පෙ.... විඤ්ඤාණෙ ඛො, වච්ඡ, අදස්සනා...පෙ.... විඤ්ඤාණනිරොධගාමිනියා පටිපදාය අදස්සනා...පෙ..... දසමං.
                    </div>
                </div>
            </div>
        </div>
        <div class="subhead ct_sutta" node-id="23217">
            <span class="subhead ct_sutta">11-15. රූපඅනභිසමයාදිසුත්තපඤ්චකං</span>
            <div class="subhead-contents">
                <div class="paragraph" para="617-621">
                    <span class="paranum">617-621</span>
                    <div class="bodytext"> සාවත්ථිනිදානං 
                        <pb ed="M" n="2.0221"/>. රූපෙ ඛො, වච්ඡ, අනභිසමයා...පෙ.... රූපනිරොධගාමිනියා පටිපදාය අනභිසමයා...පෙ.....
                    </div>
                    <div class="bodytext">සාවත්ථිනිදානං. වෙදනාය ඛො, වච්ඡ, අනභිසමයා...පෙ.....</div>
                    <div class="bodytext">සාවත්ථිනිදානං 
                        <pb ed="V" n="2.0259"/>. සඤ්ඤාය ඛො, වච්ඡ, අනභිසමයා...පෙ.....
                    </div>
                    <div class="bodytext">සාවත්ථිනිදානං. සඞ්ඛාරෙසු ඛො, වච්ඡ, අනභිසමයා...පෙ.....</div>
                    <div class="bodytext">සාවත්ථිනිදානං. විඤ්ඤාණෙ ඛො, වච්ඡ, අනභිසමයා...පෙ..... පන්නරසමං.</div>
                </div>
            </div>
        </div>
        <div class="subhead ct_sutta" node-id="23218">
            <span class="subhead ct_sutta">16-20. රූපඅනනුබොධාදිසුත්තපඤ්චකං</span>
            <div class="subhead-contents">
                <div class="paragraph" para="622-626">
                    <span class="paranum">622-626</span>
                    <div class="bodytext"> සාවත්ථිනිදානං 
                        <pb ed="P" n="3.0261"/>. එකමන්තං නිසින්නො ඛො වච්ඡගොත්තො පරිබ්බාජකො භගවන්තං එතදවොච - කො නු ඛො, භො ගොතම, හෙතු, කො පච්චයො...පෙ.... රූපෙ ඛො, වච්ඡ, අනනුබොධා...පෙ.... රූපනිරොධගාමිනියා පටිපදාය අනනුබොධා...පෙ.....
                    </div>
                    <div class="bodytext">සාවත්ථිනිදානං. වෙදනාය ඛො, වච්ඡ...පෙ.....</div>
                    <div class="bodytext">සාවත්ථිනිදානං. සඤ්ඤාය ඛො, වච්ඡ...පෙ.....</div>
                    <div class="bodytext">සාවත්ථිනිදානං. සඞ්ඛාරෙසු ඛො, වච්ඡ...පෙ.....</div>
                    <div class="bodytext">සාවත්ථිනිදානං. විඤ්ඤාණෙ ඛො, වච්ඡ අනනුබොධා...පෙ.... විඤ්ඤාණනිරොධගාමිනියා පටිපදාය අනනුබොධා. වීසතිමං.</div>
                </div>
            </div>
        </div>
        <div class="subhead ct_sutta" node-id="23219">
            <span class="subhead ct_sutta">21-25. රූපඅප්පටිවෙධාදිසුත්තපඤ්චකං</span>
            <div class="subhead-contents">
                <div class="paragraph" para="627-631">
                    <span class="paranum">627-631</span>
                    <div class="bodytext"> සාවත්ථිනිදානං. කො නු ඛො, භො ගොතම, හෙතු, කො පච්චයො...පෙ.... 
                        <pb ed="T" n="3.0324"/>. රූපෙ ඛො, වච්ඡ, අප්පටිවෙධා...පෙ.... විඤ්ඤාණෙ ඛො, වච්ඡ, අප්පටිවෙධා...පෙ..... පඤ්චවීසතිමං.
                    </div>
                </div>
            </div>
        </div>
        <div class="subhead ct_sutta" node-id="232110">
            <span class="subhead ct_sutta">26-30. රූපඅසල්ලක්ඛණාදිසුත්තපඤ්චකං</span>
            <div class="subhead-contents">
                <div class="paragraph" para="632-636">
                    <span class="paranum">632-636</span>
                    <div class="bodytext"> සාවත්ථිනිදානං. රූපෙ ඛො, වච්ඡ, අසල්ලක්ඛණා...පෙ.... විඤ්ඤාණෙ ඛො, වච්ඡ, අසල්ලක්ඛණා...පෙ..... තිංසතිමං.</div>
                </div>
            </div>
        </div>
        <div class="subhead ct_sutta" node-id="232111">
            <span class="subhead ct_sutta">31-35. රූපඅනුපලක්ඛණාදිසුත්තපඤ්චකං</span>
            <div class="subhead-contents">
                <div class="paragraph" para="637-641">
                    <span class="paranum">637-641</span>
                    <div class="bodytext"> සාවත්ථිනිදානං 
                        <pb ed="M" n="2.0222"/>. රූපෙ ඛො, වච්ඡ, අනුපලක්ඛණා...පෙ.... විඤ්ඤාණෙ ඛො, වච්ඡ, අනුපලක්ඛණා...පෙ..... පඤ්චතිංසතිමං.
                    </div>
                </div>
            </div>
        </div>
        <div class="subhead ct_sutta" node-id="232112">
            <span class="subhead ct_sutta">36-40. රූපඅප්පච්චුපලක්ඛණාදිසුත්තපඤ්චකං</span>
            <div class="subhead-contents">
                <div class="paragraph" para="642-646">
                    <span class="paranum">642-646</span>
                    <div class="bodytext"> සාවත්ථිනිදානං 
                        <pb ed="V" n="2.0260"/>. රූපෙ ඛො, වච්ඡ, අප්පච්චුපලක්ඛණා...පෙ.... විඤ්ඤාණෙ ඛො, වච්ඡ, අප්පච්චුපලක්ඛණා...පෙ..... චත්තාලීසමං.
                    </div>
                </div>
            </div>
        </div>
        <div class="subhead ct_sutta" node-id="232113">
            <span class="subhead ct_sutta">41-45. රූපඅසමපෙක්ඛණාදිසුත්තපඤ්චකං</span>
            <div class="subhead-contents">
                <div class="paragraph" para="647-651">
                    <span class="paranum">647-651</span>
                    <div class="bodytext"> සාවත්ථිනිදානං. රූපෙ ඛො, වච්ඡ, අසමපෙක්ඛණා...පෙ.... විඤ්ඤාණෙ ඛො, වච්ඡ, අසමපෙක්ඛණා...පෙ..... පඤ්චචත්තාලීසමං.</div>
                </div>
            </div>
        </div>
        <div class="subhead ct_sutta" node-id="232114">
            <span class="subhead ct_sutta">46-50. රූපඅප්පච්චුපෙක්ඛණාදිසුත්තපඤ්චකං</span>
            <div class="subhead-contents">
                <div class="paragraph" para="652-656">
                    <span class="paranum">652-656</span>
                    <div class="bodytext"> සාවත්ථිනිදානං 
                        <pb ed="P" n="3.0262"/>. රූපෙ ඛො, වච්ඡ, අප්පච්චුපෙක්ඛණා...පෙ.... විඤ්ඤාණෙ ඛො, වච්ඡ, අප්පච්චුපෙක්ඛණා...පෙ..... පඤ්ඤාසමං.
                    </div>
                </div>
            </div>
        </div>
        <div class="subhead ct_sutta" node-id="232115">
            <span class="subhead ct_sutta">51-54. රූපඅප්පච්චක්ඛකම්මාදිසුත්තචතුක්කං</span>
            <div class="subhead-contents">
                <div class="paragraph" para="657-660">
                    <span class="paranum">657-660</span>
                    <div class="bodytext"> සාවත්ථිනිදානං. අථ ඛො වච්ඡගොත්තො පරිබ්බාජකො යෙන භගවා තෙනුපසඞ්කමි; උපසඞ්කමිත්වා භගවතා සද්ධිං සම්මොදි. සම්මොදනීයං කථං සාරණීයං වීතිසාරෙත්වා එකමන්තං නිසීදි. එකමන්තං නිසින්නො ඛො වච්ඡගොත්තො පරිබ්බාජකො භගවන්තං එතදවොච - ‘‘කො නු ඛො, භො ගොතම, හෙතු, කො පච්චයො, යානිමානි අනෙකවිහිතානි දිට්ඨිගතානි ලොකෙ උප්පජ්ජන්ති - සස්සතො ලොකොති වා...පෙ.... නෙව හොති න න හොති තථාගතො පරං මරණාති වා’’ති? රූපෙ ඛො, වච්ඡ, අප්පච්චක්ඛකම්මා, රූපසමුදයෙ අප්පච්චක්ඛකම්මා 
                        <pb ed="T" n="3.0325"/>, රූපනිරොධෙ අප්පච්චක්ඛකම්මා, රූපනිරොධගාමිනියා පටිපදාය අප්පච්චක්ඛකම්මා...පෙ.....
                    </div>
                    <div class="bodytext">සාවත්ථිනිදානං 
                        <pb ed="V" n="2.0261"/>. වෙදනාය ඛො, වච්ඡ, අප්පච්චක්ඛකම්මා...පෙ.... වෙදනානිරොධගාමිනියා පටිපදාය අප්පච්චක්ඛකම්මා...පෙ.....
                    </div>
                    <div class="bodytext">සාවත්ථිනිදානං. සඤ්ඤාය ඛො, වච්ඡ, අප්පච්චක්ඛකම්මා...පෙ.... සඤ්ඤානිරොධගාමිනියා පටිපදාය අප්පච්චක්ඛකම්මා...පෙ.....</div>
                    <div class="bodytext">සාවත්ථිනිදානං 
                        <pb ed="M" n="2.0223"/>. සඞ්ඛාරෙසු ඛො, වච්ඡ, අප්පච්චක්ඛකම්මා...පෙ.... සඞ්ඛාරනිරොධගාමිනියා පටිපදාය අප්පච්චක්ඛකම්මා...පෙ..... චතුපඤ්ඤාසමං.
                    </div>
                </div>
            </div>
        </div>
        <div class="subhead ct_sutta" node-id="232116">
            <span class="subhead ct_sutta">55. විඤ්ඤාණඅප්පච්චක්ඛකම්මසුත්තං</span>
            <div class="subhead-contents">
                <div class="paragraph" para="661">
                    <span class="paranum">661</span>
                    <div class="bodytext"> සාවත්ථිනිදානං. ‘‘විඤ්ඤාණෙ ඛො, වච්ඡ, අප්පච්චක්ඛකම්මා, විඤ්ඤාණසමුදයෙ අප්පච්චක්ඛකම්මා, විඤ්ඤාණනිරොධෙ අප්පච්චක්ඛකම්මා, විඤ්ඤාණනිරොධගාමිනියා පටිපදාය අප්පච්චක්ඛකම්මා; එවමිමානි අනෙකවිහිතානි දිට්ඨිගතානි ලොකෙ උප්පජ්ජන්ති 
                        <pb ed="P" n="3.0263"/> - සස්සතො ලොකොති වා, අසස්සතො ලොකොති වා...පෙ.... නෙව හොති න න හොති තථාගතො පරං මරණාති වාති. අයං ඛො, වච්ඡ, හෙතු, අයං පච්චයො 
                        <pb ed="T" n="3.0326"/>, යානිමානි අනෙකවිහිතානි දිට්ඨිගතානි ලොකෙ උප්පජ්ජන්ති - සස්සතො ලොකොති වා, අසස්සතො ලොකොති වා, අන්තවා ලොකොති වා, අනන්තවා ලොකොති වා, තං ජීවං තං සරීරන්ති වා, අඤ්ඤං ජීවං අඤ්ඤං සරීරන්ති වා, හොති තථාගතො පරං මරණාති වා, න හොති තථාගතො පරං මරණාති වා, හොති ච න ච හොති තථාගතො පරං මරණාති වා, නෙව හොති න න හොති තථාගතො පරං මරණාති වා’’ති. පඤ්චපඤ්ඤාසමං.
                    </div>
                </div>
            </div>
        </div>
    </div>
    <div class="centre ct_samyuththa ending">වච්ඡගොත්තසංයුත්තං සමත්තං.</div>
    <div class="paragraph udana" para="udana">
        <div class="bodytext ct_samyuththa">තස්සුද්දානං -</div>
        <div class="ct_samyuththa gatha">අඤ්ඤාණා අදස්සනා චෙව, අනභිසමයා අනනුබොධා;</div>
        <div class="ct_samyuththa gatha">අප්පටිවෙධා අසල්ලක්ඛණා, අනුපලක්ඛණෙන අප්පච්චුපලක්ඛණා;</div>
        <div class="gathalast ct_samyuththa">අසමපෙක්ඛණා අප්පච්චුපෙක්ඛණා, අප්පච්චක්ඛකම්මන්ති.</div>
    </div>
</div>