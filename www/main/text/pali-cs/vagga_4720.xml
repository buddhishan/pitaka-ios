<div class="chapter ct_vagga" node-id="47200">
    <span class="chapter ct_vagga">53. තිණදායකවග්ගො</span>
    <div class="chapter-contents">
        <div class="subhead ct_sutta" node-id="47201">
            <span class="subhead ct_sutta">1. තිණමුට්ඨිදායකත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘හිමවන්තස්සාවිදූරෙ 
                        <pb ed="M" n="2.0101"/>
                        <pb ed="V" n="2.0100"/>, ලම්බකො නාම පබ්බතො;
                    </div>
                    <div class="gathalast">තත්ථෙව තිස්සො 
                        <span class="note">(තත්ථොපතිස්සො (සී. පී. ක.))</span> සම්බුද්ධො, අබ්භොකාසම්හි චඞ්කමි.
                    </div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘මිගලුද්දො පුරෙ ආසිං, අරඤ්ඤෙ කානනෙ අහං;</div>
                    <div class="gathalast">දිස්වාන තං දෙවදෙවං, තිණමුට්ඨිමදාසහං.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘නිසීදනත්ථං බුද්ධස්ස, දත්වා චිත්තං පසාදයිං;</div>
                    <div class="gathalast">සම්බුද්ධං අභිවාදෙත්වා, පක්කාමිං 
                        <span class="note">(පක්කමිං (ක.))</span> උත්තරාමුඛො.
                    </div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘අචිරං ගතමත්තස්ස 
                        <span class="note">(ගතමත්තං මං (සී. ස්‍යා.))</span>, මිගරාජා අපොථයි 
                        <span class="note">(අහෙඨයි (සී. ස්‍යා. පී.))</span>;
                    </div>
                    <div class="gathalast">සීහෙන පොථිතො 
                        <span class="note">(පාතිතො (සී. පී.), ඝාටිතො (ස්‍යා.))</span> සන්තො, තත්ථ කාලඞ්කතො අහං.
                    </div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘ආසන්නෙ මෙ කතං කම්මං, බුද්ධසෙට්ඨෙ අනාසවෙ;</div>
                    <div class="gathalast">සුමුත්තො සරවෙගොව, දෙවලොකමගච්ඡහං.</div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ‘‘යූපො තත්ථ සුභො ආසි, පුඤ්ඤකම්මාභිනිම්මිතො;</div>
                    <div class="gathalast">සහස්සකණ්ඩො සතභෙණ්ඩු, ධජාලු හරිතාමයො.</div>
                </div>
                <div class="paragraph" para="7">
                    <span class="paranum">7</span>
                    <div class="gatha"> ‘‘පභා 
                        <pb ed="T" n="2.0164"/> නිද්ධාවතෙ තස්ස, සතරංසීව උග්ගතො;
                    </div>
                    <div class="gathalast">ආකිණ්ණො දෙවකඤ්ඤාහි, ආමොදිං කාමකාමිහං.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘දෙවලොකා 
                        <pb ed="P" n="2.0455"/> චවිත්වාන, සුක්කමූලෙන චොදිතො;
                    </div>
                    <div class="gathalast">ආගන්ත්වාන මනුස්සත්තං, පත්තොම්හි ආසවක්ඛයං.</div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘චතුන්නවුතිතො කප්පෙ, නිසීදනමදාසහං;</div>
                    <div class="gathalast">දුග්ගතිං නාභිජානාමි, තිණමුට්ඨෙ ඉදං ඵලං.</div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘‘කිලෙසා ඣාපිතා මය්හං, භවා සබ්බෙ සමූහතා;</div>
                    <div class="gathalast">නාගොව බන්ධනං ඡෙත්වා, විහරාමි අනාසවො.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘ස්වාගතං වත මෙ ආසි, මම බුද්ධස්ස සන්තිකෙ;</div>
                    <div class="gathalast">තිස්සො විජ්ජා අනුප්පත්තා, කතං බුද්ධස්ස සාසනං.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘පටිසම්භිදා 
                        <pb ed="M" n="2.0102"/>
                        <pb ed="V" n="2.0101"/> චතස්සො, විමොක්ඛාපි ච අට්ඨිමෙ;
                    </div>
                    <div class="gathalast">ඡළභිඤ්ඤා සච්ඡිකතා, කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා තිණමුට්ඨිදායකො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">තිණමුට්ඨිදායකත්ථෙරස්සාපදානං පඨමං.</div>
        </div>
        <div class="subhead ct_sutta" node-id="47202">
            <span class="subhead ct_sutta">2. මඤ්චදායකත්ථෙරඅපදානං</span>
            <div class="subhead-contents">
                <div class="paragraph" para="13">
                    <span class="paranum">13</span>
                    <div class="gatha"> ‘‘විපස්සිනො භගවතො, ලොකජෙට්ඨස්ස තාදිනො;</div>
                    <div class="gathalast">එකමඤ්චං 
                        <span class="note">(එකං වෙච්චං (ස්‍යා.), එකපච්ඡං (පී.))</span> මයා දින්නං, පසන්නෙන සපාණිනා.
                    </div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘‘හත්ථියානං අස්සයානං, දිබ්බයානං සමජ්ඣගං;</div>
                    <div class="gathalast">තෙන මඤ්චකදානෙන, පත්තොම්හි ආසවක්ඛයං.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘එකනවුතිතො 
                        <pb ed="T" n="2.0165"/> කප්පෙ, යං මඤ්චමදදිං තදා;
                    </div>
                    <div class="gathalast">දුග්ගතිං නාභිජානාමි, මඤ්චදානස්සිදං ඵලං.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා මඤ්චදායකො 
                    <span class="note">(වෙච්චකදායකො (ස්‍යා.), සද්දසඤ්ඤිකවග්ගෙපි ඉදං§අපදානං දිස්සති)</span> ථෙරො ඉමා ගාථායො අභාසිත්ථාති.
                </div>
            </div>
            <div class="centre ct_sutta ending">මඤ්චදායකත්ථෙරස්සාපදානං දුතියං.</div>
        </div>
        <div class="subhead ct_sutta" node-id="47203">
            <span class="subhead ct_sutta">3. සරණගමනියත්ථෙරඅපදානං</span>
            <div class="subhead-contents">
                <div class="paragraph" para="19">
                    <span class="paranum">19</span>
                    <div class="gatha"> ‘‘ආරුහිම්හ තදා නාවං, භික්ඛු චාජීවිකො චහං;</div>
                    <div class="gathalast">නාවාය භිජ්ජමානාය, භික්ඛු මෙ සරණං අදා.</div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘එකතිංසෙ 
                        <pb ed="M" n="2.0103"/> ඉතො කප්පෙ, යං සො මෙ සරණං අදා;
                    </div>
                    <div class="gathalast">දුග්ගතිං නාභිජානාමි, සරණගමනෙ ඵලං.</div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘කිලෙසා 
                        <pb ed="V" n="2.0102"/> ඣාපිතා මය්හං...පෙ.... විහරාමි අනාසවො.
                    </div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘පටිසම්භිදා 
                        <pb ed="T" n="2.0166"/> චතස්සො...පෙ.... කතං බුද්ධස්ස සාසනං’’.
                    </div>
                </div>
                <div class="centre ending">ඉත්ථං සුදං ආයස්මා සරණගමනියො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">සරණගමනියත්ථෙරස්සාපදානං තතියං.</div>
        </div>
        <div class="subhead ct_sutta" node-id="47204">
            <span class="subhead ct_sutta">4. අබ්භඤ්ජනදායකත්ථෙරඅපදානං</span>
            <div class="subhead-contents">
                <div class="paragraph" para="24">
                    <span class="paranum">24</span>
                    <div class="gatha"> ‘‘නගරෙ 
                        <pb ed="P" n="2.0456"/> බන්ධුමතියා, රාජුය්‍යානෙ වසාමහං;
                    </div>
                    <div class="gathalast">චම්මවාසී තදා ආසිං, කමණ්ඩලුධරො අහං.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘අද්දසං විමලං බුද්ධං, සයම්භුං අපරාජිතං;</div>
                    <div class="gathalast">පධානං පහිතත්තං තං, ඣායිං ඣානරතං වසිං 
                        <span class="note">(ඉසිං (ස්‍යා.))</span>.
                    </div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘සබ්බකාමසමිද්ධිඤ්ච, ඔඝතිණ්ණමනාසවං;</div>
                    <div class="gathalast">දිස්වා පසන්නො සුමනො, අබ්භඤ්ජනමදාසහං.</div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘එකනවුතිතො කප්පෙ, යං දානමදදිං තදා;</div>
                    <div class="gathalast">දුග්ගතිං නාභිජානාමි, අබ්භඤ්ජනස්සිදං ඵලං.</div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං 
                    <pb ed="T" n="2.0167"/> සුදං ආයස්මා අබ්භඤ්ජනදායකො ථෙරො ඉමා ගාථායො අභාසිත්ථාති.
                </div>
            </div>
            <div class="centre ct_sutta ending">අබ්භඤ්ජනදායකත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="47205">
            <span class="subhead ct_sutta">5. සුපටදායකත්ථෙරඅපදානං</span>
            <div class="subhead-contents">
                <div class="paragraph" para="31">
                    <span class="paranum">31</span>
                    <div class="gatha"> ‘‘දිවාවිහාරා 
                        <pb ed="M" n="2.0104"/>
                        <pb ed="V" n="2.0103"/> නික්ඛන්තො, විපස්සී ලොකනායකො;
                    </div>
                    <div class="gathalast">ලහුං සුපටකං 
                        <span class="note">(සුපටිකං (ස්‍යා.), පූපපවං (පී.))</span> දත්වා, කප්පං සග්ගම්හි මොදහං.
                    </div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘එකනවුතිතො කප්පෙ, සුපටකමදාසහං;</div>
                    <div class="gathalast">දුග්ගතිං නාභිජානාමි, සුපටස්ස ඉදං ඵලං.</div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="35">
                    <span class="paranum">35</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා සුපටදායකො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">සුපටදායකත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="47206">
            <span class="subhead ct_sutta">6. දණ්ඩදායකත්ථෙරඅපදානං</span>
            <div class="subhead-contents">
                <div class="paragraph" para="36">
                    <span class="paranum">36</span>
                    <div class="gatha"> ‘‘කානනං වනමොගය්හ, වෙළුං ඡෙත්වානහං තදා;</div>
                    <div class="gathalast">ආලම්බණං කරිත්වාන, සඞ්ඝස්ස අදදිං බහුං 
                        <span class="note">(අහං (සී. ස්‍යා. පී.))</span>.
                    </div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘තෙන 
                        <pb ed="T" n="2.0168"/> චිත්තප්පසාදෙන, සුබ්බතෙ අභිවාදිය;
                    </div>
                    <div class="gathalast">ආලම්බදණ්ඩං දත්වාන, පක්කාමිං උත්තරාමුඛො.</div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘චතුන්නවුතිතො 
                        <pb ed="P" n="2.0457"/> කප්පෙ, යං දණ්ඩමදදිං තදා;
                    </div>
                    <div class="gathalast">දුග්ගතිං නාභිජානාමි, දණ්ඩදානස්සිදං ඵලං.</div>
                </div>
                <div class="paragraph" para="39">
                    <span class="paranum">39</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං 
                    <pb ed="V" n="2.0104"/> සුදං ආයස්මා දණ්ඩදායකො ථෙරො ඉමා ගාථායො අභාසිත්ථාති.
                </div>
                <div class="centre ending">දණ්ඩදායකත්ථෙරස්සාපදානං ඡට්ඨං.</div>
            </div>
            <div class="centre ct_sutta ending">තෙවීසතිමං භාණවාරං.</div>
        </div>
        <div class="subhead ct_sutta" node-id="47207">
            <span class="subhead ct_sutta">7. ගිරිනෙලපූජකත්ථෙරඅපදානං</span>
            <div class="subhead-contents">
                <div class="paragraph" para="42">
                    <span class="paranum">42</span>
                    <div class="gatha"> ‘‘මිගලුද්දො 
                        <pb ed="M" n="2.0105"/> පුරෙ ආසිං, විපිනෙ විචරං අහං;
                    </div>
                    <div class="gathalast">අද්දසං විරජං බුද්ධං, සබ්බධම්මාන පාරගුං.</div>
                </div>
                <div class="paragraph" para="43">
                    <span class="paranum">43</span>
                    <div class="gatha"> ‘‘තස්මිං මහාකාරුණිකෙ, සබ්බසත්තහිතෙ රතෙ;</div>
                    <div class="gathalast">පසන්නචිත්තො සුමනො, නෙලපුප්ඵමපූජයිං.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘එකතිංසෙ 
                        <pb ed="T" n="2.0169"/> ඉතො කප්පෙ, යං පුප්ඵමභිපූජයිං;
                    </div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා ගිරිනෙලපූජකො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">ගිරිනෙලපූජකත්ථෙරස්සාපදානං සත්තමං.</div>
        </div>
        <div class="subhead ct_sutta" node-id="47208">
            <span class="subhead ct_sutta">8. බොධිසම්මජ්ජකත්ථෙරඅපදානං</span>
            <div class="subhead-contents">
                <div class="paragraph" para="48">
                    <span class="paranum">48</span>
                    <div class="gatha"> ‘‘අහං පුරෙ බොධිපත්තං, උජ්ඣිතං චෙතියඞ්ගණෙ;</div>
                    <div class="gathalast">තං ගහෙත්වාන ඡඩ්ඩෙසිං, අලභිං වීසතීගුණෙ.</div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘තස්ස කම්මස්ස තෙජෙන, සංසරන්තො භවාභවෙ;</div>
                    <div class="gathalast">දුවෙ භවෙ සංසරාමි, දෙවත්තෙ චාපි මානුසෙ.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘දෙවලොකා චවිත්වාන, ආගන්ත්වා මානුසං භවං;</div>
                    <div class="gathalast">දුවෙ කුලෙ පජායාමි, ඛත්තියෙ චාපි බ්‍රාහ්මණෙ.</div>
                </div>
                <div class="paragraph" para="51">
                    <span class="paranum">51</span>
                    <div class="gatha"> ‘‘අඞ්ගපච්චඞ්ගසම්පන්නො, ආරොහපරිණාහවා;</div>
                    <div class="gathalast">අභිරූපො සුචි හොමි, සම්පුණ්ණඞ්ගො අනූනකො.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘දෙවලොකෙ 
                        <pb ed="T" n="2.0170"/>
                        <pb ed="V" n="2.0105"/> මනුස්සෙ වා, ජාතො වා යත්ථ කත්ථචි;
                    </div>
                    <div class="gathalast">භවෙ සුවණ්ණවණ්ණො ච, උත්තත්තකනකූපමො.</div>
                </div>
                <div class="paragraph" para="53">
                    <span class="paranum">53</span>
                    <div class="gatha"> ‘‘මුදුකා 
                        <pb ed="M" n="2.0106"/>
                        <pb ed="P" n="2.0458"/> මද්දවා ස්නිද්ධා 
                        <span class="note">(මුදු මද්දවා සිනිද්ධා (ස්‍යා.))</span>, සුඛුමා සුකුමාරිකා;
                    </div>
                    <div class="gathalast">ඡවි මෙ සබ්බදා හොති, බොධිපත්තෙ සුඡඩ්ඩිතෙ 
                        <span class="note">(සුඡඩ්ඩිනෙ (සී.))</span>.
                    </div>
                </div>
                <div class="paragraph" para="54">
                    <span class="paranum">54</span>
                    <div class="gatha"> ‘‘යතො කුතොචි ගතීසු, සරීරෙ සමුදාගතෙ;</div>
                    <div class="gathalast">න ලිම්පති රජොජල්ලං, විපාකො පත්තඡඩ්ඩිතෙ.</div>
                </div>
                <div class="paragraph" para="55">
                    <span class="paranum">55</span>
                    <div class="gatha"> ‘‘උණ්හෙ වාතාතපෙ තස්ස, අග්ගිතාපෙන වා පන;</div>
                    <div class="gathalast">ගත්තෙ සෙදා න මුච්චන්ති, විපාකො පත්තඡඩ්ඩිතෙ.</div>
                </div>
                <div class="paragraph" para="56">
                    <span class="paranum">56</span>
                    <div class="gatha"> ‘‘කුට්ඨං ගණ්ඩො කිලාසො ච, තිලකා පිළකා තථා;</div>
                    <div class="gathalast">න හොන්ති කායෙ දද්දු ච, විපාකො පත්තඡඩ්ඩිතෙ.</div>
                </div>
                <div class="paragraph" para="57">
                    <span class="paranum">57</span>
                    <div class="gatha"> ‘‘අපරම්පි ගුණං තස්ස, නිබ්බත්තති භවාභවෙ;</div>
                    <div class="gathalast">රොගා න හොන්ති කායස්මිං, විපාකො පත්තඡඩ්ඩිතෙ.</div>
                </div>
                <div class="paragraph" para="58">
                    <span class="paranum">58</span>
                    <div class="gatha"> ‘‘අපරම්පි ගුණං තස්ස, නිබ්බත්තති භවාභවෙ;</div>
                    <div class="gathalast">න හොති චිත්තජා පීළා, විපාකො පත්තඡඩ්ඩිතෙ.</div>
                </div>
                <div class="paragraph" para="59">
                    <span class="paranum">59</span>
                    <div class="gatha"> ‘‘අපරම්පි ගුණං තස්ස, නිබ්බත්තති භවාභවෙ;</div>
                    <div class="gathalast">අමිත්තා න භවන්තස්ස, විපාකො පත්තඡඩ්ඩිතෙ.</div>
                </div>
                <div class="paragraph" para="60">
                    <span class="paranum">60</span>
                    <div class="gatha"> ‘‘අපරම්පි ගුණං තස්ස, නිබ්බත්තති භවාභවෙ;</div>
                    <div class="gathalast">අනූනභොගො භවති, විපාකො පත්තඡඩ්ඩිතෙ.</div>
                </div>
                <div class="paragraph" para="61">
                    <span class="paranum">61</span>
                    <div class="gatha"> ‘‘අපරම්පි ගුණං තස්ස, නිබ්බත්තති භවාභවෙ;</div>
                    <div class="gathalast">අග්ගිරාජූහි චොරෙහි, න හොති උදකෙ භයං.</div>
                </div>
                <div class="paragraph" para="62">
                    <span class="paranum">62</span>
                    <div class="gatha"> ‘‘අපරම්පි 
                        <pb ed="T" n="2.0171"/> ගුණං තස්ස, නිබ්බත්තති භවාභවෙ;
                    </div>
                    <div class="gathalast">දාසිදාසා අනුචරා, හොන්ති චිත්තානුවත්තකා.</div>
                </div>
                <div class="paragraph" para="63">
                    <span class="paranum">63</span>
                    <div class="gatha"> ‘‘යම්හි ආයුප්පමාණම්හි, ජායතෙ මානුසෙ භවෙ;</div>
                    <div class="gathalast">තතො න හායතෙ ආයු, තිට්ඨතෙ යාවතායුකං.</div>
                </div>
                <div class="paragraph" para="64">
                    <span class="paranum">64</span>
                    <div class="gatha"> ‘‘අබ්භන්තරා ච බාහිරා 
                        <span class="note">(බහිචරා (සී. පී. ක.))</span>, නෙගමා ච සරට්ඨකා;
                    </div>
                    <div class="gathalast">නුයුත්තා හොන්ති සබ්බෙපි, වුද්ධිකාමා සුඛිච්ඡකා.</div>
                </div>
                <div class="paragraph" para="65">
                    <span class="paranum">65</span>
                    <div class="gatha"> ‘‘භොගවා යසවා හොමි, සිරිමා ඤාතිපක්ඛවා;</div>
                    <div class="gathalast">අපෙතභයසන්තාසො, භවෙහං සබ්බතො භවෙ.</div>
                </div>
                <div class="paragraph" para="66">
                    <span class="paranum">66</span>
                    <div class="gatha"> ‘‘දෙවා 
                        <pb ed="M" n="2.0107"/>
                        <pb ed="V" n="2.0106"/> මනුස්සා අසුරා, ගන්ධබ්බා යක්ඛරක්ඛසා;
                    </div>
                    <div class="gathalast">සබ්බෙ තෙ පරිරක්ඛන්ති, භවෙ සංසරතො සදා.</div>
                </div>
                <div class="paragraph" para="67">
                    <span class="paranum">67</span>
                    <div class="gatha"> ‘‘දෙවලොකෙ මනුස්සෙ ච, අනුභොත්වා උභො යසෙ;</div>
                    <div class="gathalast">අවසානෙ ච නිබ්බානං, සිවං පත්තො අනුත්තරං.</div>
                </div>
                <div class="paragraph" para="68">
                    <span class="paranum">68</span>
                    <div class="gatha"> ‘‘සම්බුද්ධමුද්දිසිත්වාන, බොධිං වා තස්ස සත්ථුනො;</div>
                    <div class="gathalast">යො පුඤ්ඤං පසවෙ පොසො, තස්ස කිං නාම දුල්ලභං.</div>
                </div>
                <div class="paragraph" para="69">
                    <span class="paranum">69</span>
                    <div class="gatha"> ‘‘මග්ගෙ 
                        <pb ed="P" n="2.0459"/> ඵලෙ ආගමෙ ච, ඣානාභිඤ්ඤාගුණෙසු ච;
                    </div>
                    <div class="gathalast">අඤ්ඤෙසං අධිකො හුත්වා, නිබ්බායාමි අනාසවො.</div>
                </div>
                <div class="paragraph" para="70">
                    <span class="paranum">70</span>
                    <div class="gatha"> ‘‘පුරෙහං බොධියා පත්තං, ඡඩ්ඩෙත්වා හට්ඨමානසො;</div>
                    <div class="gathalast">ඉමෙහි වීසතඞ්ගෙහි, සමඞ්ගී හොමි සබ්බදා.</div>
                </div>
                <div class="paragraph" para="71">
                    <span class="paranum">71</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="72">
                    <span class="paranum">72</span>
                    <div class="gatha"> ‘‘ස්වාගතං 
                        <pb ed="T" n="2.0172"/> වත මෙ ආසි...පෙ.... කතං බුද්ධස්ස සාසනං.
                    </div>
                </div>
                <div class="paragraph" para="73">
                    <span class="paranum">73</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා බොධිසම්මජ්ජකො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">බොධිසම්මජ්ජකත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="47209">
            <span class="subhead ct_sutta">9. ආමණ්ඩඵලදායකත්ථෙරඅපදානං</span>
            <div class="subhead-contents">
                <div class="paragraph" para="74">
                    <span class="paranum">74</span>
                    <div class="gatha"> ‘‘පදුමුත්තරො නාම ජිනො, සබ්බධම්මාන පාරගූ;</div>
                    <div class="gathalast">වුට්ඨහිත්වා සමාධිම්හා, චඞ්කමී ලොකනායකො.</div>
                </div>
                <div class="paragraph" para="75">
                    <span class="paranum">75</span>
                    <div class="gatha"> ‘‘ඛාරිභාරං ගහෙත්වාන, ආහරන්තො ඵලං තදා;</div>
                    <div class="gathalast">අද්දසං විරජං බුද්ධං, චඞ්කමන්තං මහාමුනිං.</div>
                </div>
                <div class="paragraph" para="76">
                    <span class="paranum">76</span>
                    <div class="gatha"> ‘‘පසන්නචිත්තො සුමනො, සිරෙ කත්වාන අඤ්ජලිං;</div>
                    <div class="gathalast">සම්බුද්ධං අභිවාදෙත්වා, ආමණ්ඩමදදිං ඵලං.</div>
                </div>
                <div class="paragraph" para="77">
                    <span class="paranum">77</span>
                    <div class="gatha"> ‘‘සතසහස්සිතො කප්පෙ, යං ඵලං අදදිං තදා;</div>
                    <div class="gathalast">දුග්ගතිං නාභිජානාමි, ආමණ්ඩස්ස ඉදං ඵලං.</div>
                </div>
                <div class="paragraph" para="78">
                    <span class="paranum">78</span>
                    <div class="gatha"> ‘‘කිලෙසා 
                        <pb ed="M" n="2.0108"/>
                        <pb ed="V" n="2.0107"/> ඣාපිතා මය්හං...පෙ.... විහරාමි අනාසවො.
                    </div>
                </div>
                <div class="paragraph" para="79">
                    <span class="paranum">79</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="80">
                    <span class="paranum">80</span>
                    <div class="gatha"> ‘‘පටිසම්භිදා 
                        <pb ed="T" n="2.0173"/> චතස්සො...පෙ.... කතං බුද්ධස්ස සාසනං’’.
                    </div>
                </div>
                <div class="centre ending">ඉත්ථං සුදං ආයස්මා ආමණ්ඩඵලදායකො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">ආමණ්ඩඵලදායකත්ථෙරස්සාපදානං නවමං.</div>
        </div>
        <div class="subhead ct_sutta" node-id="472010">
            <span class="subhead ct_sutta">10. සුගන්ධත්ථෙරඅපදානං</span>
            <div class="subhead-contents">
                <div class="paragraph" para="81">
                    <span class="paranum">81</span>
                    <div class="gatha"> ‘‘ඉමම්හි භද්දකෙ කප්පෙ, බ්‍රහ්මබන්ධු මහායසො;</div>
                    <div class="gathalast">කස්සපො නාම ගොත්තෙන 
                        <span class="note">(නාමෙන (සබ්බත්ථ))</span>, උප්පජ්ජි වදතං වරො.
                    </div>
                </div>
                <div class="paragraph" para="82">
                    <span class="paranum">82</span>
                    <div class="gatha"> ‘‘අනුබ්‍යඤ්ජනසම්පන්නො, බාත්තිංසවරලක්ඛණො;</div>
                    <div class="gathalast">බ්‍යාමප්පභාපරිවුතො, රංසිජාලසමොත්ථටො 
                        <span class="note">(රංසිජාලසමොසටො (සී. පී.))</span>.
                    </div>
                </div>
                <div class="paragraph" para="83">
                    <span class="paranum">83</span>
                    <div class="gatha"> ‘‘අස්සාසෙතා යථා චන්දො, සූරියොව පභඞ්කරො;</div>
                    <div class="gathalast">නිබ්බාපෙතා යථා මෙඝො, සාගරොව ගුණාකරො.</div>
                </div>
                <div class="paragraph" para="84">
                    <span class="paranum">84</span>
                    <div class="gatha"> ‘‘ධරණීරිව 
                        <pb ed="P" n="2.0460"/> සීලෙන, හිමවාව සමාධිනා;
                    </div>
                    <div class="gathalast">ආකාසො විය පඤ්ඤාය, අසඞ්ගො අනිලො යථා.</div>
                </div>
                <div class="paragraph" para="85">
                    <span class="paranum">85</span>
                    <div class="gatha"> ‘‘ස කදාචි මහාවීරො, පරිසාසු විසාරදො;</div>
                    <div class="gathalast">සච්චානි සම්පකාසෙති, උද්ධරන්තො මහාජනං.</div>
                </div>
                <div class="paragraph" para="86">
                    <span class="paranum">86</span>
                    <div class="gatha"> ‘‘තදා හි බාරාණසියං, සෙට්ඨිපුත්තො මහායසො;</div>
                    <div class="gathalast">ආසහං ධනධඤ්ඤස්ස 
                        <span class="note">(අනන්තධනධඤ්ඤස්ස (ක.))</span>, පහූතස්ස බහූ තදා.
                    </div>
                </div>
                <div class="paragraph" para="87">
                    <span class="paranum">87</span>
                    <div class="gatha"> ‘‘ජඞ්ඝාවිහාරං විචරං, මිගදායමුපෙච්චහං 
                        <span class="note">(මුපෙසහං (ක.))</span>;
                    </div>
                    <div class="gathalast">අද්දසං විරජං බුද්ධං, දෙසෙන්තං අමතං පදං.</div>
                </div>
                <div class="paragraph" para="88">
                    <span class="paranum">88</span>
                    <div class="gatha"> ‘‘විසට්ඨකන්තවචනං 
                        <pb ed="T" n="2.0174"/>, කරවීකසමස්සරං;
                    </div>
                    <div class="gathalast">හංසරුතෙහි 
                        <span class="note">(හංසදුන්දුභි (ස්‍යා. පී.))</span> නිග්ඝොසං, විඤ්ඤාපෙන්තං මහාජනං.
                    </div>
                </div>
                <div class="paragraph" para="89">
                    <span class="paranum">89</span>
                    <div class="gatha"> ‘‘දිස්වා 
                        <pb ed="M" n="2.0109"/> දෙවාතිදෙවං තං, සුත්වාව මධුරං ගිරං;
                    </div>
                    <div class="gathalast">පහායනප්පකෙ භොගෙ, පබ්බජිං අනගාරියං.</div>
                </div>
                <div class="paragraph" para="90">
                    <span class="paranum">90</span>
                    <div class="gatha"> ‘‘එවං 
                        <pb ed="V" n="2.0108"/> පබ්බජිතො චාහං, න චිරෙන බහුස්සුතො;
                    </div>
                    <div class="gathalast">අහොසිං ධම්මකථිකො, විචිත්තපටිභාණවා.</div>
                </div>
                <div class="paragraph" para="91">
                    <span class="paranum">91</span>
                    <div class="gatha"> ‘‘මහාපරිසමජ්ඣෙහං, හට්ඨචිත්තො පුනප්පුනං;</div>
                    <div class="gathalast">වණ්ණයිං හෙමවණ්ණස්ස, වණ්ණං වණ්ණවිසාරදො.</div>
                </div>
                <div class="paragraph" para="92">
                    <span class="paranum">92</span>
                    <div class="gatha"> ‘‘එස ඛීණාසවො බුද්ධො, අනීඝො ඡින්නසංසයො;</div>
                    <div class="gathalast">සබ්බකම්මක්ඛයං පත්තො, විමුත්තොපධිසඞ්ඛයෙ.</div>
                </div>
                <div class="paragraph" para="93">
                    <span class="paranum">93</span>
                    <div class="gatha"> ‘‘එස සො භගවා බුද්ධො, එස සීහො අනුත්තරො;</div>
                    <div class="gathalast">සදෙවකස්ස ලොකස්ස, බ්‍රහ්මචක්කප්පවත්තකො.</div>
                </div>
                <div class="paragraph" para="94">
                    <span class="paranum">94</span>
                    <div class="gatha"> ‘‘දන්තො දමෙතා සන්තො ච, සමෙතා නිබ්බුතො ඉසි;</div>
                    <div class="gathalast">නිබ්බාපෙතා ච අස්සත්ථො, අස්සාසෙතා මහාජනං.</div>
                </div>
                <div class="paragraph" para="95">
                    <span class="paranum">95</span>
                    <div class="gatha"> ‘‘වීරො සූරො ච වික්කන්තො 
                        <span class="note">(ධීරො ච (සී. පී.))</span>, පඤ්ඤො කාරුණිකො වසී;
                    </div>
                    <div class="gathalast">විජිතාවී ච ස ජිනො, අප්පගබ්බො අනාලයො.</div>
                </div>
                <div class="paragraph" para="96">
                    <span class="paranum">96</span>
                    <div class="gatha"> ‘‘අනෙඤ්ජො අචලො ධීමා, අමොහො අසමො මුනි;</div>
                    <div class="gathalast">ධොරය්හො උසභො නාගො, සීහො සක්කො ගරූසුපි.</div>
                </div>
                <div class="paragraph" para="97">
                    <span class="paranum">97</span>
                    <div class="gatha"> ‘‘විරාගො විමලො බ්‍රහ්මා, වාදී සූරො රණඤ්ජහො;</div>
                    <div class="gathalast">අඛිලො ච විසල්ලො ච, අසමො සංයතො 
                        <span class="note">(වුසභො (ස්‍යා.), පයතො (පී.))</span> සුචි.
                    </div>
                </div>
                <div class="paragraph" para="98">
                    <span class="paranum">98</span>
                    <div class="gatha"> ‘‘බ්‍රාහ්මණො 
                        <pb ed="T" n="2.0175"/>
                        <pb ed="P" n="2.0461"/> සමණො නාථො, භිසක්කො සල්ලකත්තකො;
                    </div>
                    <div class="gathalast">යොධො බුද්ධො සුතාසුතො 
                        <span class="note">(සුතො සුතො (සී. පී.))</span>, අචලො මුදිතො සිතො 
                        <span class="note">(දිතො (සී.))</span>.
                    </div>
                </div>
                <div class="paragraph" para="99">
                    <span class="paranum">99</span>
                    <div class="gatha"> ‘‘ධාතා ධතා ච සන්ති ච, කත්තා නෙතා පකාසිතා;</div>
                    <div class="gathalast">සම්පහංසිතා භෙත්තා ච, ඡෙත්තා සොතා පසංසිතා.</div>
                </div>
                <div class="paragraph" para="100">
                    <span class="paranum">100</span>
                    <div class="gatha"> ‘‘අඛිලො ච විසල්ලො ච, අනීඝො අකථංකථී;</div>
                    <div class="gathalast">අනෙජො විරජො කත්තා, ගන්ධා වත්තා පසංසිතා.</div>
                </div>
                <div class="paragraph" para="101">
                    <span class="paranum">101</span>
                    <div class="gatha"> ‘‘තාරෙතා අත්ථකාරෙතා, කාරෙතා සම්පදාරිතා;</div>
                    <div class="gathalast">පාපෙතා සහිතා කන්තා, හන්තා ආතාපී තාපසො 
                        <span class="note">(හන්තා, තාපිතා ච විසොසිතා (ස්‍යා.))</span>.
                    </div>
                </div>
                <div class="paragraph" para="102">
                    <span class="paranum">102</span>
                    <div class="gatha"> ‘‘සමචිත්තො 
                        <pb ed="M" n="2.0110"/>
                        <span class="note">(සච්චට්ඨිතො (ස්‍යා.))</span> සමසමො, අසහායො දයාලයො 
                        <span class="note">(දයාසයො (සී.))</span>;
                    </div>
                    <div class="gathalast">අච්ඡෙරසත්තො 
                        <span class="note">(අච්ඡෙරමන්තො (ස්‍යා.))</span> අකුහො, කතාවී ඉසිසත්තමො.
                    </div>
                </div>
                <div class="paragraph" para="103">
                    <span class="paranum">103</span>
                    <div class="gatha"> ‘‘නිත්තිණ්ණකඞ්ඛො නිම්මානො, අප්පමෙය්‍යො අනූපමො;</div>
                    <div class="gathalast">සබ්බවාක්‍යපථාතීතො, සච්ච නෙය්‍යන්තගූ 
                        <span class="note">(සබ්බනෙය්‍යන්තිකො (ස්‍යා.))</span> ජිනො.
                    </div>
                </div>
                <div class="paragraph" para="104">
                    <span class="paranum">104</span>
                    <div class="gatha"> ‘‘සත්තසාරවරෙ 
                        <pb ed="V" n="2.0109"/>
                        <span class="note">(සතරංසීවරෙ (ස්‍යා.))</span> තස්මිං, පසාදො අමතාවහො;
                    </div>
                    <div class="gathalast">තස්මා බුද්ධෙ ච ධම්මෙ ච, සඞ්ඝෙ සද්ධා මහත්ථිකා 
                        <span class="note">(මහිද්ධිකා (සී. ක.))</span>.
                    </div>
                </div>
                <div class="paragraph" para="105">
                    <span class="paranum">105</span>
                    <div class="gatha"> ‘‘ගුණෙහි එවමාදීහි, තිලොකසරණුත්තමං;</div>
                    <div class="gathalast">වණ්ණෙන්තො පරිසාමජ්ඣෙ, අකං 
                        <span class="note">(කථිං (ස්‍යා.))</span> ධම්මකථං අහං.
                    </div>
                </div>
                <div class="paragraph" para="106">
                    <span class="paranum">106</span>
                    <div class="gatha"> ‘‘තතො චුතාහං තුසිතෙ, අනුභොත්වා මහාසුඛං;</div>
                    <div class="gathalast">තතො චුතො මනුස්සෙසු, ජාතො හොමි සුගන්ධිකො.</div>
                </div>
                <div class="paragraph" para="107">
                    <span class="paranum">107</span>
                    <div class="gatha"> ‘‘නිස්සාසො මුඛගන්ධො ච, දෙහගන්ධො තථෙව මෙ;</div>
                    <div class="gathalast">සෙදගන්ධො ච සතතං, සබ්බගන්ධොව හොති මෙ 
                        <span class="note">(සබ්බගන්ධොතිසෙති මෙ (සී. පී.))</span>.
                    </div>
                </div>
                <div class="paragraph" para="108">
                    <span class="paranum">108</span>
                    <div class="gatha"> ‘‘මුඛගන්ධො 
                        <pb ed="T" n="2.0176"/> සදා මය්හං, පදුමුප්පලචම්පකො;
                    </div>
                    <div class="gathalast">පරිසන්තො 
                        <span class="note">(ආදිසන්තො (සී.), අතිකන්තො (ස්‍යා.), අතිසන්තො (පී.))</span> සදා වාති, සරීරො ච තථෙව මෙ.
                    </div>
                </div>
                <div class="paragraph" para="109">
                    <span class="paranum">109</span>
                    <div class="gatha"> ‘‘ගුණත්ථවස්ස සබ්බන්තං, ඵලං තු 
                        <span class="note">(ඵලන්තං (ස්‍යා.))</span> පරමබ්භුතං;
                    </div>
                    <div class="gathalast">එකග්ගමනසා සබ්බෙ, වණ්ණයිස්සං 
                        <span class="note">(භාසිතස්ස (ස්‍යා.))</span> සුණාථ මෙ.
                    </div>
                </div>
                <div class="paragraph" para="110">
                    <span class="paranum">110</span>
                    <div class="gatha"> ‘‘ගුණං 
                        <pb ed="P" n="2.0462"/> බුද්ධස්ස වත්වාන, හිතාය ච න සදිසං 
                        <span class="note">(හිතාය ජනසන්ධිසු (සී. පී.), හිතාය නං සුඛාවහං (ස්‍යා.))</span>;
                    </div>
                    <div class="gathalast">සුඛිතො 
                        <span class="note">(සුචිත්තො (ස්‍යා.))</span> හොමි සබ්බත්ථ, සඞ්ඝො වීරසමායුතො 
                        <span class="note">(සරද්ධනිසමායුතො (සී.))</span>.
                    </div>
                </div>
                <div class="paragraph" para="111">
                    <span class="paranum">111</span>
                    <div class="gatha"> ‘‘යසස්සී සුඛිතො කන්තො, ජුතිමා පියදස්සනො;</div>
                    <div class="gathalast">වත්තා අපරිභූතො ච, නිද්දොසො පඤ්ඤවා තථා.</div>
                </div>
                <div class="paragraph" para="112">
                    <span class="paranum">112</span>
                    <div class="gatha"> ‘‘ඛීණෙ ආයුසි 
                        <span class="note">(පාසුසි (ස්‍යා.))</span> නිබ්බානං, සුලභං බුද්ධභත්තිනො;
                    </div>
                    <div class="gathalast">තෙසං හෙතුං පවක්ඛාමි, තං සුණාථ යථාතථං.</div>
                </div>
                <div class="paragraph" para="113">
                    <span class="paranum">113</span>
                    <div class="gatha"> ‘‘සන්තං 
                        <pb ed="M" n="2.0111"/> යසං භගවතො, විධිනා අභිවාදයං;
                    </div>
                    <div class="gathalast">තත්ථ තත්ථූපපන්නොපි 
                        <span class="note">(යත්ථ තත්ථූපපන්නොපි (සී. පී.))</span>, යසස්සී තෙන හොමහං.
                    </div>
                </div>
                <div class="paragraph" para="114">
                    <span class="paranum">114</span>
                    <div class="gatha"> ‘‘දුක්ඛස්සන්තකරං බුද්ධං, ධම්මං සන්තමසඞ්ඛතං;</div>
                    <div class="gathalast">වණ්ණයං සුඛදො ආසිං, සත්තානං සුඛිතො තතො.</div>
                </div>
                <div class="paragraph" para="115">
                    <span class="paranum">115</span>
                    <div class="gatha"> ‘‘ගුණං වදන්තො බුද්ධස්ස, බුද්ධපීතිසමායුතො;</div>
                    <div class="gathalast">සකන්තිං පරකන්තිඤ්ච, ජනයිං තෙන කන්තිමා.</div>
                </div>
                <div class="paragraph" para="116">
                    <span class="paranum">116</span>
                    <div class="gatha"> ‘‘ජිනො තෙ තිත්ථිකාකිණ්ණෙ 
                        <span class="note">(ජනොඝෙ තිත්ථකාකිණ්ණෙ (සී. පී.), ජිනො යො තිත්ථිකාතිණ්ණො (ස්‍යා.))</span>, අභිභුය්‍ය කුතිත්ථියෙ;
                    </div>
                    <div class="gathalast">ගුණං වදන්තො ජොතෙසිං 
                        <span class="note">(ථොමෙසිං (ස්‍යා.))</span>, නායකං ජුතිමා තතො.
                    </div>
                </div>
                <div class="paragraph" para="117">
                    <span class="paranum">117</span>
                    <div class="gatha"> ‘‘පියකාරී ජනස්සාපි, සම්බුද්ධස්ස ගුණං වදං;</div>
                    <div class="gathalast">සරදොව සසඞ්කොහං, තෙනාසිං පියදස්සනො.</div>
                </div>
                <div class="paragraph" para="118">
                    <span class="paranum">118</span>
                    <div class="gatha"> ‘‘යථාසත්තිවසෙනාහං 
                        <pb ed="T" n="2.0177"/>
                        <pb ed="V" n="2.0110"/>, සබ්බවාචාහි සන්ථවිං;
                    </div>
                    <div class="gathalast">සුගතං තෙන වාගිසො, විචිත්තපටිභානවා.</div>
                </div>
                <div class="paragraph" para="119">
                    <span class="paranum">119</span>
                    <div class="gatha"> ‘‘යෙ බාලා විමතිං පත්තා, පරිභොන්ති මහාමුනිං;</div>
                    <div class="gathalast">නිග්ගහිං තෙ සද්ධම්මෙන, පරිභූතො න තෙනහං 
                        <span class="note">(පරිභූතෙන තෙනහං (ස්‍යා.))</span>.
                    </div>
                </div>
                <div class="paragraph" para="120">
                    <span class="paranum">120</span>
                    <div class="gatha"> ‘‘බුද්ධවණ්ණෙන සත්තානං, කිලෙසෙ අපනෙසහං;</div>
                    <div class="gathalast">නික්කිලෙසමනො හොමි, තස්ස කම්මස්ස වාහසා.</div>
                </div>
                <div class="paragraph" para="121">
                    <span class="paranum">121</span>
                    <div class="gatha"> ‘‘සොතූනං 
                        <pb ed="P" n="2.0463"/> වුද්ධිමජනිං 
                        <span class="note">(බුද්ධිමජනිං (සී. පී.))</span>, බුද්ධානුස්සතිදෙසකො;
                    </div>
                    <div class="gathalast">තෙනාහමාසිං 
                        <span class="note">(තෙනාපි චාසිං (ස්‍යා.))</span> සප්පඤ්ඤො, නිපුණත්ථවිපස්සකො.
                    </div>
                </div>
                <div class="paragraph" para="122">
                    <span class="paranum">122</span>
                    <div class="gatha"> ‘‘සබ්බාසවපරික්ඛීණො, තිණ්ණසංසාරසාගරො;</div>
                    <div class="gathalast">සිඛීව අනුපාදානො, පාපුණිස්සාමි නිබ්බුතිං.</div>
                </div>
                <div class="paragraph" para="123">
                    <span class="paranum">123</span>
                    <div class="gatha"> ‘‘ඉමස්මිංයෙව කප්පස්මිං, යමහං සන්ථවිං ජිනං;</div>
                    <div class="gathalast">දුග්ගතිං නාභිජානාමි, බුද්ධවණ්ණස්සිදං ඵලං.</div>
                </div>
                <div class="paragraph" para="124">
                    <span class="paranum">124</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="125">
                    <span class="paranum">125</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="126">
                    <span class="paranum">126</span>
                    <div class="gatha"> ‘‘පටිසම්භිදා 
                        <pb ed="M" n="2.0112"/> චතස්සො...පෙ.... කතං බුද්ධස්ස සාසනං’’.
                    </div>
                </div>
                <div class="centre ending">ඉත්ථං සුදං ආයස්මා සුගන්ධො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">සුගන්ධත්ථෙරස්සාපදානං දසමං.</div>
        </div>
    </div>
    <div class="centre ct_vagga ending">තිණදායකවග්ගො තෙපඤ්ඤාසමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">තිණදො 
            <pb ed="T" n="2.0178"/> මඤ්චදො චෙව, සරණබ්භඤ්ජනප්පදො;
        </div>
        <div class="gathalast ct_vagga">සුපටො දණ්ඩදායී ච, නෙලපූජී තථෙව ච.</div>
        <div class="ct_vagga gatha">බොධිසම්මජ්ජකො මණ්ඩො, සුගන්ධො දසමොති ච;</div>
        <div class="gathalast ct_vagga">ගාථාසතං සතෙවීසං, ගණිතඤ්චෙත්ථ සබ්බසො.</div>
    </div>
</div>