<div class="chapter ct_nipatha" node-id="45160">
    <span class="chapter ct_nipatha">7. සත්තකනිපාතො</span>
    <div class="chapter-contents">
        <div class="subhead ct_sutta" node-id="45161">
            <span class="subhead ct_sutta">1. උත්තරාථෙරීගාථා</span>
            <div class="subhead-contents">
                <div class="paragraph" para="175">
                    <span class="paranum">175</span>
                    <div class="gatha"> ‘‘‘මුසලානි 
                        <pb ed="M" n="0.0399"/> ගහෙත්වාන, ධඤ්ඤං කොට්ටෙන්ති මාණවා;
                    </div>
                    <div class="gathalast">පුත්තදාරානි පොසෙන්තා, ධනං වින්දන්ති මාණවා.</div>
                </div>
                <div class="paragraph" para="176">
                    <span class="paranum">176</span>
                    <div class="gatha"> ‘‘‘ඝටෙථ 
                        <pb ed="V" n="0.0325"/> බුද්ධසාසනෙ, යං කත්වා නානුතප්පති;
                    </div>
                    <div class="gathalast">ඛිප්පං පාදානි ධොවිත්වා, එකමන්තං නිසීදථ.</div>
                </div>
                <div class="paragraph" para="177">
                    <span class="paranum">177</span>
                    <div class="gatha"> ‘‘‘චිත්තං උපට්ඨපෙත්වාන, එකග්ගං සුසමාහිතං;</div>
                    <div class="gathalast">පච්චවෙක්ඛථ සඞ්ඛාරෙ, පරතො නො ච අත්තතො’.</div>
                </div>
                <div class="paragraph" para="178">
                    <span class="paranum">178</span>
                    <div class="gatha"> ‘‘තස්සාහං වචනං සුත්වා, පටාචාරානුසාසනිං;</div>
                    <div class="gathalast">පාදෙ පක්ඛාලයිත්වාන, එකමන්තෙ උපාවිසිං.</div>
                </div>
                <div class="paragraph" para="179">
                    <span class="paranum">179</span>
                    <div class="gatha"> ‘‘රත්තියා 
                        <pb ed="T" n="0.0466"/> පුරිමෙ යාමෙ, පුබ්බජාතිමනුස්සරිං;
                    </div>
                    <div class="gathalast">රත්තියා මජ්ඣිමෙ යාමෙ, දිබ්බචක්ඛුං විසොධයිං.</div>
                </div>
                <div class="paragraph" para="180">
                    <span class="paranum">180</span>
                    <div class="gatha"> ‘‘රත්තියා පච්ඡිමෙ යාමෙ, තමොක්ඛන්ධං පදාලයිං;</div>
                    <div class="gathalast">තෙවිජ්ජා අථ වුට්ඨාසිං, කතා තෙ අනුසාසනී.</div>
                </div>
                <div class="paragraph" para="181">
                    <span class="paranum">181</span>
                    <div class="gatha"> ‘‘සක්කංව දෙවා තිදසා, සඞ්ගාමෙ අපරාජිතං;</div>
                    <div class="gathalast">පුරක්ඛත්වා විහස්සාමි, තෙවිජ්ජාම්හි අනාසවා’’.</div>
                </div>
            </div>
            <div class="centre ct_sutta ending">... උත්තරා ථෙරී....</div>
        </div>
        <div class="subhead ct_sutta" node-id="45162">
            <span class="subhead ct_sutta">2. චාලාථෙරීගාථා</span>
            <div class="subhead-contents">
                <div class="paragraph" para="182">
                    <span class="paranum">182</span>
                    <div class="gatha"> ‘‘සතිං 
                        <pb ed="P" n="0.0141"/> උපට්ඨපෙත්වාන, භික්ඛුනී භාවිතින්ද්‍රියා;
                    </div>
                    <div class="gathalast">පටිවිජ්ඣි පදං සන්තං, සඞ්ඛාරූපසමං සුඛං’’.</div>
                </div>
                <div class="paragraph" para="183">
                    <span class="paranum">183</span>
                    <div class="gatha"> ‘‘කං නු උද්දිස්ස මුණ්ඩාසි, සමණී විය දිස්සසි;</div>
                    <div class="gathalast">න ච රොචෙසි පාසණ්ඩෙ, කිමිදං චරසි මොමුහා’’.</div>
                </div>
                <div class="paragraph" para="184">
                    <span class="paranum">184</span>
                    <div class="gatha"> ‘‘ඉතො බහිද්ධා පාසණ්ඩා, දිට්ඨියො උපනිස්සිතා;</div>
                    <div class="gathalast">න තෙ ධම්මං විජානන්ති, න තෙ ධම්මස්ස කොවිදා.</div>
                </div>
                <div class="paragraph" para="185">
                    <span class="paranum">185</span>
                    <div class="gatha"> ‘‘අත්ථි සක්‍යකුලෙ ජාතො, බුද්ධො අප්පටිපුග්ගලො;</div>
                    <div class="gathalast">සො මෙ ධම්මමදෙසෙසි, දිට්ඨීනං සමතික්කමං.</div>
                </div>
                <div class="paragraph" para="186">
                    <span class="paranum">186</span>
                    <div class="gatha"> ‘‘දුක්ඛං 
                        <pb ed="M" n="0.0400"/> දුක්ඛසමුප්පාදං, දුක්ඛස්ස ච අතික්කමං;
                    </div>
                    <div class="gathalast">අරියං චට්ඨඞ්ගිකං මග්ගං, දුක්ඛූපසමගාමිනං.</div>
                </div>
                <div class="paragraph" para="187">
                    <span class="paranum">187</span>
                    <div class="gatha"> ‘‘තස්සාහං වචනං සුත්වා, විහරිං සාසනෙ රතා;</div>
                    <div class="gathalast">තිස්සො විජ්ජා අනුප්පත්තා, කතං බුද්ධස්ස සාසනං.</div>
                </div>
                <div class="paragraph" para="188">
                    <span class="paranum">188</span>
                    <div class="gatha"> ‘‘සබ්බත්ථ 
                        <pb ed="T" n="0.0467"/>
                        <pb ed="V" n="0.0326"/> විහතා නන්දී, තමොඛන්ධො පදාලිතො;
                    </div>
                    <div class="gathalast">එවං ජානාහි පාපිම, නිහතො ත්වමසි අන්තක’’.</div>
                </div>
            </div>
            <div class="centre ct_sutta ending">... චාලා ථෙරී....</div>
        </div>
        <div class="subhead ct_sutta" node-id="45163">
            <span class="subhead ct_sutta">3. උපචාලාථෙරීගාථා</span>
            <div class="subhead-contents">
                <div class="paragraph" para="189">
                    <span class="paranum">189</span>
                    <div class="gatha"> ‘‘සතිමතී චක්ඛුමතී, භික්ඛුනී භාවිතින්ද්‍රියා;</div>
                    <div class="gathalast">පටිවිජ්ඣිං පදං සන්තං, අකාපුරිසසෙවිතං’’.</div>
                </div>
                <div class="paragraph" para="190">
                    <span class="paranum">190</span>
                    <div class="gatha"> ‘‘කිං නු ජාතිං න රොචෙසි, ජාතො කාමානි භුඤ්ජති;</div>
                    <div class="gathalast">භුඤ්ජාහි කාමරතියො, මාහු පච්ඡානුතාපිනී’’.</div>
                </div>
                <div class="paragraph" para="191">
                    <span class="paranum">191</span>
                    <div class="gatha"> ‘‘ජාතස්ස මරණං හොති, හත්ථපාදාන ඡෙදනං;</div>
                    <div class="gathalast">වධබන්ධපරික්ලෙසං, ජාතො දුක්ඛං නිගච්ඡති.</div>
                </div>
                <div class="paragraph" para="192">
                    <span class="paranum">192</span>
                    <div class="gatha"> ‘‘අත්ථි සක්‍යකුලෙ ජාතො, සම්බුද්ධො අපරාජිතො;</div>
                    <div class="gathalast">සො මෙ ධම්මමදෙසෙසි, ජාතියා සමතික්කමං.</div>
                </div>
                <div class="paragraph" para="193">
                    <span class="paranum">193</span>
                    <div class="gatha"> ‘‘දුක්ඛං දුක්ඛසමුප්පාදං, දුක්ඛස්ස ච අතික්කමං;</div>
                    <div class="gathalast">අරියං චට්ඨඞ්ගිකං මග්ගං, දුක්ඛූපසමගාමිනං.</div>
                </div>
                <div class="paragraph" para="194">
                    <span class="paranum">194</span>
                    <div class="gatha"> ‘‘තස්සාහං වචනං සුත්වා, විහරිං සාසනෙ රතා;</div>
                    <div class="gathalast">තිස්සො විජ්ජා අනුප්පත්තා, කතං බුද්ධස්ස සාසනං.</div>
                </div>
                <div class="paragraph" para="195">
                    <span class="paranum">195</span>
                    <div class="gatha"> ‘‘සබ්බත්ථ 
                        <pb ed="P" n="0.0142"/> විහතා නන්දී, තමොඛන්ධො පදාලිතො;
                    </div>
                    <div class="gathalast">එවං ජානාහි පාපිම, නිහතො ත්වමසි අන්තක’’.</div>
                </div>
            </div>
            <div class="centre ct_sutta ending">... උපචාලා ථෙරී....</div>
        </div>
    </div>
    <div class="centre ct_nipatha ending">සත්තකනිපාතො නිට්ඨිතො.</div>
</div>