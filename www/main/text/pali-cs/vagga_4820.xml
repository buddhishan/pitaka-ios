<div class="chapter ct_vagga" node-id="48200">
    <span class="chapter ct_vagga">11. නාරදබුද්ධවංසො</span>
    <div class="chapter-contents">
        <div class="paragraph" para="1">
            <span class="paranum">1</span>
            <div class="gatha"> පදුමස්ස 
                <pb ed="M" n="2.0341"/>
                <pb ed="P" n="0.0033"/> අපරෙන, සම්බුද්ධො ද්විපදුත්තමො;
            </div>
            <div class="gathalast">නාරදො නාම නාමෙන, අසමො අප්පටිපුග්ගලො.</div>
        </div>
        <div class="paragraph" para="2">
            <span class="paranum">2</span>
            <div class="gatha"> සො බුද්ධො චක්කවත්තිස්ස, ජෙට්ඨො දයිතඔරසො;</div>
            <div class="gathalast">ආමුක්කමාලාභරණො, උය්‍යානං උපසඞ්කමි.</div>
        </div>
        <div class="paragraph" para="3">
            <span class="paranum">3</span>
            <div class="gatha"> තත්ථාසි රුක්ඛො යසවිපුලො, අභිරූපො බ්‍රහා සුචි;</div>
            <div class="gathalast">තමජ්ඣපත්වා උපනිසීදි, මහාසොණස්ස හෙට්ඨතො.</div>
        </div>
        <div class="paragraph" para="4">
            <span class="paranum">4</span>
            <div class="gatha"> තත්ථ 
                <pb ed="V" n="2.0327"/> ඤාණවරුප්පජ්ජි, අනන්තං වජිරූපමං;
            </div>
            <div class="gathalast">තෙන විචිනි සඞ්ඛාරෙ, උක්කුජ්ජමවකුජ්ජකං 
                <span class="note">(කුජ්ජතං (ස්‍යා. කං.))</span>.
            </div>
        </div>
        <div class="paragraph" para="5">
            <span class="paranum">5</span>
            <div class="gatha"> තත්ථ සබ්බකිලෙසානි, අසෙසමභිවාහයි;</div>
            <div class="gathalast">පාපුණී කෙවලං බොධිං, බුද්ධඤාණෙ ච චුද්දස.</div>
        </div>
        <div class="paragraph" para="6">
            <span class="paranum">6</span>
            <div class="gatha"> පාපුණිත්වාන 
                <pb ed="T" n="2.0472"/> සම්බොධිං, ධම්මචක්කං පවත්තයි;
            </div>
            <div class="gathalast">කොටිසතසහස්සානං, පඨමාභිසමයො අහු.</div>
        </div>
        <div class="paragraph" para="7">
            <span class="paranum">7</span>
            <div class="gatha"> මහාදොණං නාගරාජං, විනයන්තො මහාමුනි;</div>
            <div class="gathalast">පාටිහෙරං තදාකාසි, දස්සයන්තො සදෙවකෙ.</div>
        </div>
        <div class="paragraph" para="8">
            <span class="paranum">8</span>
            <div class="gatha"> තදා දෙවමනුස්සානං, තම්හි ධම්මප්පකාසනෙ;</div>
            <div class="gathalast">නවුතිකොටිසහස්සානි, තරිංසු සබ්බසංසයං.</div>
        </div>
        <div class="paragraph" para="9">
            <span class="paranum">9</span>
            <div class="gatha"> යම්හි කාලෙ මහාවීරො, ඔවදී සකමත්‍රජං;</div>
            <div class="gathalast">අසීතිකොටිසහස්සානං, තතියාභිසමයො අහු.</div>
        </div>
        <div class="paragraph" para="10">
            <span class="paranum">10</span>
            <div class="gatha"> සන්නිපාතා තයො ආසුං, නාරදස්ස මහෙසිනො;</div>
            <div class="gathalast">කොටිසතසහස්සානං, පඨමො ආසි සමාගමො.</div>
        </div>
        <div class="paragraph" para="11">
            <span class="paranum">11</span>
            <div class="gatha"> යදා බුද්ධො බුද්ධගුණං, සනිදානං පකාසයි;</div>
            <div class="gathalast">නවුතිකොටිසහස්සානි, සමිංසු විමලා තදා.</div>
        </div>
        <div class="paragraph" para="12">
            <span class="paranum">12</span>
            <div class="gatha"> යදා වෙරොචනො නාගො, දානං දදාති සත්ථුනො;</div>
            <div class="gathalast">තදා සමිංසු ජිනපුත්තා, අසීතිසතසහස්සියො.</div>
        </div>
        <div class="paragraph" para="13">
            <span class="paranum">13</span>
            <div class="gatha"> අහං 
                <pb ed="M" n="2.0342"/> තෙන සමයෙන, ජටිලො උග්ගතාපනො;
            </div>
            <div class="gathalast">අන්තලික්ඛචරො ආසිං, පඤ්චාභිඤ්ඤාසු පාරගූ.</div>
        </div>
        <div class="paragraph" para="14">
            <span class="paranum">14</span>
            <div class="gatha"> තදාපාහං අසමසමං, සසඞ්ඝං සපරිජ්ජනං;</div>
            <div class="gathalast">අන්නපානෙන තප්පෙත්වා, චන්දනෙනාභිපූජයිං.</div>
        </div>
        <div class="paragraph" para="15">
            <span class="paranum">15</span>
            <div class="gatha"> සොපි මං තදා බ්‍යාකාසි, නාරදො ලොකනායකො;</div>
            <div class="gathalast">‘‘අපරිමෙය්‍යිතො 
                <pb ed="T" n="2.0473"/> කප්පෙ, අයං බුද්ධො භවිස්සති.
            </div>
        </div>
        <div class="paragraph" para="16">
            <span class="paranum">16</span>
            <div class="gatha"> ‘‘පධානං පදහිත්වාන...පෙ.... 
                <pb ed="T" n="2.0474"/> හෙස්සාම සම්මුඛා ඉමං’’.
            </div>
        </div>
        <div class="paragraph" para="17">
            <span class="paranum">17</span>
            <div class="gatha"> තස්සාපි 
                <pb ed="P" n="0.0034"/> වචනං සුත්වා, භිය්‍යො හාසෙත්ව මානසං;
            </div>
            <div class="gathalast">අධිට්ඨහිං වතං උග්ගං, දසපාරමිපූරියා.</div>
        </div>
        <div class="paragraph" para="18">
            <span class="paranum">18</span>
            <div class="gatha"> නගරං ධඤ්ඤවතී නාම, සුදෙවො නාම ඛත්තියො;</div>
            <div class="gathalast">අනොමා නාම ජනිකා, නාරදස්ස මහෙසිනො.</div>
        </div>
        <div class="paragraph" para="19">
            <span class="paranum">19</span>
            <div class="gatha"> නවවස්සසහස්සානි 
                <pb ed="V" n="2.0328"/>, අගාරං අජ්ඣ සො වසි;
            </div>
            <div class="gathalast">ජිතො විජිතාභිරාමො, තයො පාසාදමුත්තමා.</div>
        </div>
        <div class="paragraph" para="20">
            <span class="paranum">20</span>
            <div class="gatha"> තිචත්තාරීසසහස්සානි, නාරියො සමලඞ්කතා;</div>
            <div class="gathalast">විජිතසෙනා නාම නාරී, නන්දුත්තරො නාම අත්‍රජො.</div>
        </div>
        <div class="paragraph" para="21">
            <span class="paranum">21</span>
            <div class="gatha"> නිමිත්තෙ චතුරො දිස්වා, පදසා ගමනෙන නික්ඛමි;</div>
            <div class="gathalast">සත්තාහං පධානචාරං, අචරී පුරිසුත්තමො 
                <span class="note">(ලොකනායකො (සී. ක.))</span>.
            </div>
        </div>
        <div class="paragraph" para="22">
            <span class="paranum">22</span>
            <div class="gatha"> බ්‍රහ්මුනා 
                <pb ed="T" n="2.0475"/> යාචිතො සන්තො, නාරදො ලොකනායකො;
            </div>
            <div class="gathalast">වත්ති චක්කං මහාවීරො, ධනඤ්චුය්‍යානමුත්තමෙ.</div>
        </div>
        <div class="paragraph" para="23">
            <span class="paranum">23</span>
            <div class="gatha"> භද්දසාලො ජිතමිත්තො, අහෙසුං අග්ගසාවකා;</div>
            <div class="gathalast">වාසෙට්ඨො නාමුපට්ඨාකො, නාරදස්ස මහෙසිනො.</div>
        </div>
        <div class="paragraph" para="24">
            <span class="paranum">24</span>
            <div class="gatha"> උත්තරා ඵග්ගුනී චෙව, අහෙසුං අග්ගසාවිකා;</div>
            <div class="gathalast">බොධි තස්ස භගවතො, මහාසොණොති වුච්චති.</div>
        </div>
        <div class="paragraph" para="25">
            <span class="paranum">25</span>
            <div class="gatha"> උග්ගරින්දො වසභො ච, අහෙසුං අග්ගුපට්ඨකා;</div>
            <div class="gathalast">ඉන්දාවරී ච වණ්ඩී 
                <span class="note">(උන්දී (සී.), ගණ්ඩී (ස්‍යා. කං.))</span> ච, අහෙසුං අග්ගුපට්ඨිකා.
            </div>
        </div>
        <div class="paragraph" para="26">
            <span class="paranum">26</span>
            <div class="gatha"> අට්ඨාසීතිරතනානි 
                <pb ed="M" n="2.0343"/>, අච්චුග්ගතො මහාමුනි;
            </div>
            <div class="gathalast">කඤ්චනග්ඝියසඞ්කාසො, දසසහස්සී විරොචති.</div>
        </div>
        <div class="paragraph" para="27">
            <span class="paranum">27</span>
            <div class="gatha"> තස්ස බ්‍යාමප්පභා කායා, නිද්ධාවති දිසොදිසං;</div>
            <div class="gathalast">නිරන්තරං දිවාරත්තිං, යොජනං ඵරතෙ සදා.</div>
        </div>
        <div class="paragraph" para="28">
            <span class="paranum">28</span>
            <div class="gatha"> න කෙචි තෙන සමයෙන, සමන්තා යොජනෙ ජනා;</div>
            <div class="gathalast">උක්කාපදීපෙ උජ්ජාලෙන්ති, බුද්ධරංසීහි ඔත්ථටා.</div>
        </div>
        <div class="paragraph" para="29">
            <span class="paranum">29</span>
            <div class="gatha"> නවුතිවස්සසහස්සානි, ආයු විජ්ජති තාවදෙ;</div>
            <div class="gathalast">තාවතා තිට්ඨමානො සො, තාරෙසි ජනතං බහුං.</div>
        </div>
        <div class="paragraph" para="30">
            <span class="paranum">30</span>
            <div class="gatha"> යථා උළූහි ගගනං, විචිත්තං උපසොභති;</div>
            <div class="gathalast">තථෙව සාසනං තස්ස, අරහන්තෙහි සොභති.</div>
        </div>
        <div class="paragraph" para="31">
            <span class="paranum">31</span>
            <div class="gatha"> සංසාරසොතං තරණාය, සෙසකෙ පටිපන්නකෙ;</div>
            <div class="gathalast">ධම්මසෙතුං 
                <pb ed="T" n="2.0476"/> දළ්හං කත්වා, නිබ්බුතො සො නරාසභො.
            </div>
        </div>
        <div class="paragraph" para="32">
            <span class="paranum">32</span>
            <div class="gatha"> සොපි බුද්ධො අසමසමො, තෙපි ඛීණාසවා අතුලතෙජා;</div>
            <div class="gathalast">සබ්බං තමන්තරහිතං, නනු රිත්තා සබ්බසඞ්ඛාරා.</div>
        </div>
        <div class="paragraph" para="33">
            <span class="paranum">33</span>
            <div class="gatha"> නාරදො ජිනවසභො, නිබ්බුතො සුදස්සනෙ පුරෙ;</div>
            <div class="gathalast">තත්ථෙවස්ස ථූපවරො, චතුයොජනමුග්ගතොති.</div>
        </div>
    </div>
    <div class="centre ct_vagga ending">නාරදස්ස භගවතො වංසො නවමො.</div>
</div>