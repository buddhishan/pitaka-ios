<div class="chapter ct_vagga" node-id="26290">
    <span class="chapter ct_vagga">20. අමතවග්ගො</span>
    <div class="chapter-contents">
        <div class="paragraph" para="600">
            <span class="paranum">600</span>
            <div class="bodytext"> ‘‘අමතං 
                <pb ed="T" n="1.0059"/>
                <pb ed="V" n="1.0061"/>
                <pb ed="M" n="1.0047"/> තෙ, භික්ඛවෙ, න පරිභුඤ්ජන්ති යෙ කායගතාසතිං න පරිභුඤ්ජන්ති. අමතං තෙ, භික්ඛවෙ, පරිභුඤ්ජන්ති යෙ කායගතාසතිං පරිභුඤ්ජන්තී’’ති.
            </div>
        </div>
        <div class="paragraph" para="601">
            <span class="paranum">601</span>
            <div class="bodytext"> ‘‘අමතං තෙසං, භික්ඛවෙ, අපරිභුත්තං යෙසං කායගතාසති අපරිභුත්තා. අමතං තෙසං, භික්ඛවෙ, පරිභුත්තං යෙසං කායගතාසති පරිභුත්තා’’ති.</div>
        </div>
        <div class="paragraph" para="602">
            <span class="paranum">602</span>
            <div class="bodytext"> ‘‘අමතං තෙසං, භික්ඛවෙ, පරිහීනං යෙසං කායගතාසති පරිහීනා. අමතං තෙසං, භික්ඛවෙ, අපරිහීනං යෙසං කායගතාසති අපරිහීනා’’ති.</div>
        </div>
        <div class="paragraph" para="603">
            <span class="paranum">603</span>
            <div class="bodytext"> ‘‘අමතං තෙසං, භික්ඛවෙ, විරද්ධං යෙසං කායගතාසති 
                <pb ed="P" n="1.0046"/> විරද්ධා. අමතං තෙසං, භික්ඛවෙ, ආරද්ධං 
                <span class="note">(අවිරද්ධං (ක.))</span> යෙසං කායගතාසති ආරද්ධා’’ති.
            </div>
        </div>
        <div class="paragraph" para="604">
            <span class="paranum">604</span>
            <div class="bodytext"> ‘‘අමතං තෙ, භික්ඛවෙ, පමාදිංසු යෙ කායගතාසතිං පමාදිංසු. අමතං තෙ, භික්ඛවෙ, න පමාදිංසු යෙ කායගතාසතිං න පමාදිංසු’’.</div>
        </div>
        <div class="paragraph" para="605">
            <span class="paranum">605</span>
            <div class="bodytext"> ‘‘අමතං තෙසං, භික්ඛවෙ, පමුට්ඨං යෙසං කායගතාසති පමුට්ඨා. අමතං තෙසං, භික්ඛවෙ, අප්පමුට්ඨං යෙසං කායගතාසති අප්පමුට්ඨා’’ති.</div>
        </div>
        <div class="paragraph" para="606">
            <span class="paranum">606</span>
            <div class="bodytext"> ‘‘අමතං තෙසං, භික්ඛවෙ, අනාසෙවිතං යෙසං කායගතාසති අනාසෙවිතා. අමතං තෙසං, භික්ඛවෙ, ආසෙවිතං යෙසං කායගතාසති ආසෙවිතා’’ති.</div>
        </div>
        <div class="paragraph" para="607">
            <span class="paranum">607</span>
            <div class="bodytext"> ‘‘අමතං තෙසං, භික්ඛවෙ, අභාවිතං යෙසං කායගතාසති අභාවිතා. අමතං තෙසං, භික්ඛවෙ, භාවිතං යෙසං කායගතාසති භාවිතා’’ති.</div>
        </div>
        <div class="paragraph" para="608">
            <span class="paranum">608</span>
            <div class="bodytext"> ‘‘අමතං 
                <pb ed="V" n="1.0062"/>
                <pb ed="M" n="1.0048"/> තෙසං, භික්ඛවෙ, අබහුලීකතං යෙසං කායගතාසති අබහුලීකතා 
                <pb ed="T" n="1.0060"/>. අමතං තෙසං, භික්ඛවෙ, බහුලීකතං යෙසං කායගතාසති බහුලීකතා’’ති.
            </div>
        </div>
        <div class="paragraph" para="609">
            <span class="paranum">609</span>
            <div class="bodytext"> ‘‘අමතං තෙසං, භික්ඛවෙ, අනභිඤ්ඤාතං යෙසං කායගතාසති අනභිඤ්ඤාතා. අමතං තෙසං, භික්ඛවෙ, අභිඤ්ඤාතං යෙසං කායගතාසති අභිඤ්ඤාතා’’ති.</div>
        </div>
        <div class="paragraph" para="610">
            <span class="paranum">610</span>
            <div class="bodytext"> ‘‘අමතං තෙසං, භික්ඛවෙ, අපරිඤ්ඤාතං යෙසං කායගතාසති අපරිඤ්ඤාතා. අමතං තෙසං, භික්ඛවෙ, පරිඤ්ඤාතං යෙසං කායගතාසති පරිඤ්ඤාතා’’ති.</div>
        </div>
        <div class="paragraph" para="611">
            <span class="paranum">611</span>
            <div class="bodytext"> ‘‘අමතං තෙසං, භික්ඛවෙ, අසච්ඡිකතං යෙසං කායගතාසති අසච්ඡිකතා. අමතං තෙසං, භික්ඛවෙ, සච්ඡිකතං යෙසං කායගතාසති සච්ඡිකතා’’ති. (....) 
                <span class="note">((එකකනිපාතස්ස සුත්තසහස්සං සමත්තං.) (සී. ස්‍යා. කං. පී.))</span>
            </div>
            <div class="bodytext">(ඉදමවොච භගවා. අත්තමනා තෙ භික්ඛූ භගවතො භාසිතං අභිනන්දුන්ති.) 
                <span class="note">(( ) එත්ථන්තරෙ පාඨො සී. ස්‍යා. කං. පී. පොත්ථකෙසු නත්ථි)</span>
            </div>
        </div>
    </div>
    <div class="centre ct_vagga ending">අමතවග්ගො වීසතිමො.</div>
</div>
<chapter-ending/>
<div class="centre ct_book ending">එකකනිපාතපාළි නිට්ඨිතා.</div>