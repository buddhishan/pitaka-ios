<div class="chapter ct_vagga" node-id="46190">
    <span class="chapter ct_vagga">10. සුධාවග්ගො</span>
    <div class="chapter-contents">
        <div class="subhead ct_sutta" node-id="46191">
            <span class="subhead ct_sutta">1. සුධාපිණ්ඩියත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘පූජාරහෙ 
                        <pb ed="M" n="1.0147"/>
                        <pb ed="V" n="1.0133"/>
                        <pb ed="P" n="1.0133"/> පූජයතො, බුද්ධෙ යදි ව සාවකෙ;
                    </div>
                    <div class="gathalast">පපඤ්චසමතික්කන්තෙ, තිණ්ණසොකපරිද්දවෙ.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘තෙ තාදිසෙ පූජයතො, නිබ්බුතෙ අකුතොභයෙ;</div>
                    <div class="gathalast">න සක්කා පුඤ්ඤං සඞ්ඛාතුං, ඉමෙත්තමපි 
                        <span class="note">(ඉදම්මත්තන්ති (සී.), ඉමෙත්ථමපි (ක.))</span> කෙනචි.
                    </div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘චතුන්නමපි දීපානං, ඉස්සරං යොධ කාරයෙ;</div>
                    <div class="gathalast">එකිස්සා පූජනායෙතං, කලං නාග්ඝති සොළසිං.</div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘සිද්ධත්ථස්ස 
                        <pb ed="T" n="1.0191"/> නරග්ගස්ස, චෙතියෙ ඵලිතන්තරෙ;
                    </div>
                    <div class="gathalast">සුධාපිණ්ඩො මයා දින්නො, විප්පසන්නෙන චෙතසා.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘චතුන්නවුතිතො කප්පෙ, යං කම්මමකරිං තදා;</div>
                    <div class="gathalast">දුග්ගතිං නාභිජානාමි, පටිසඞ්ඛාරස්සිදං ඵලං.</div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ‘‘ඉතො තිංසතිකප්පම්හි, පටිසඞ්ඛාරසව්හයා;</div>
                    <div class="gathalast">සත්තරතනසම්පන්නා, තෙරස චක්කවත්තිනො.</div>
                </div>
                <div class="paragraph" para="7">
                    <span class="paranum">7</span>
                    <div class="gatha"> ‘‘පටිසම්භිදා චතස්සො, විමොක්ඛාපි ච අට්ඨිමෙ;</div>
                    <div class="gathalast">ඡළභිඤ්ඤා සච්ඡිකතා, කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා සුධාපිණ්ඩියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සුධාපිණ්ඩියත්ථෙරස්සාපදානං පඨමං.</div>
        </div>
        <div class="subhead ct_sutta" node-id="46192">
            <span class="subhead ct_sutta">2. සුචින්තිකත්ථෙරඅපදානං</span>
            <div class="subhead-contents">
                <div class="paragraph" para="8">
                    <span class="paranum">8</span>
                    <div class="gatha"> ‘‘තිස්සස්ස ලොකනාථස්ස, සුද්ධපීඨමදාසහං;</div>
                    <div class="gathalast">හට්ඨො හට්ඨෙන චිත්තෙන, බුද්ධස්සාදිච්චබන්ධුනො.</div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘අට්ඨාරසෙ 
                        <pb ed="V" n="1.0134"/>
                        <span class="note">(අට්ඨතිංසෙ (සී. ස්‍යා.))</span> ඉතො කප්පෙ, රාජා ආසිං මහාරුචි;
                    </div>
                    <div class="gathalast">භොගො ච විපුලො ආසි, සයනඤ්ච අනප්පකං.</div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘‘පීඨං 
                        <pb ed="M" n="1.0148"/> බුද්ධස්ස දත්වාන, විප්පසන්නෙන චෙතසා;
                    </div>
                    <div class="gathalast">අනුභොමි සකං කම්මං, පුබ්බෙ සුකතමත්තනො.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘ද්වෙනවුතෙ 
                        <pb ed="T" n="1.0192"/> ඉතො කප්පෙ, යං පීඨමදදිං තදා;
                    </div>
                    <div class="gathalast">දුග්ගතිං නාභිජානාමි, පීඨදානස්සිදං ඵලං.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘අට්ඨතිංසෙ ඉතො කප්පෙ, තයො තෙ චක්කවත්තිනො;</div>
                    <div class="gathalast">රුචි උපරුචි චෙව, මහාරුචි තතියකො.</div>
                </div>
                <div class="paragraph" para="13">
                    <span class="paranum">13</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා සුචින්තිකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සුචින්තිකත්ථෙරස්සාපදානං දුතියං.</div>
        </div>
        <div class="subhead ct_sutta" node-id="46193">
            <span class="subhead ct_sutta">3. අඩ්ඪචෙළකත්ථෙරඅපදානං</span>
            <div class="subhead-contents">
                <div class="paragraph" para="14">
                    <span class="paranum">14</span>
                    <div class="gatha"> ‘‘තිස්සස්සාහං භගවතො, උපඩ්ඪදුස්සමදාසහං;</div>
                    <div class="gathalast">පරමකාපඤ්ඤපත්තොම්හි 
                        <span class="note">(පරමකාරුඤ්ඤපත්තොම්හි (ස්‍යා. ක.))</span>, දුග්ගතෙන 
                        <span class="note">(දුග්ගන්ධෙන (සී.))</span> සමප්පිතො.
                    </div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘උපඩ්ඪදුස්සං දත්වාන, කප්පං සග්ගම්හි මොදහං;</div>
                    <div class="gathalast">අවසෙසෙසු කප්පෙසු, කුසලං කාරිතං මයා.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘ද්වෙනවුතෙ 
                        <pb ed="P" n="1.0134"/> ඉතො කප්පෙ, යං දුස්සමදදිං තදා;
                    </div>
                    <div class="gathalast">දුග්ගතිං නාභිජානාමි, දුස්සදානස්සිදං ඵලං.</div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘එකූනපඤ්ඤාසකප්පම්හි 
                        <span class="note">(එකපඤ්ඤාසකප්පම්හි (ස්‍යා.))</span>, රාජානො චක්කවත්තිනො;
                    </div>
                    <div class="gathalast">සමන්තච්ඡදනා නාම, බාත්තිංසාසුං 
                        <span class="note">(ඛත්තියාසුං (ස්‍යා. ක.))</span> ජනාධිපා.
                    </div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘පටිසම්භිදා 
                        <pb ed="T" n="1.0193"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා අඩ්ඪචෙළකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">අඩ්ඪචෙළකත්ථෙරස්සාපදානං තතියං.</div>
        </div>
        <div class="subhead ct_sutta" node-id="46194">
            <span class="subhead ct_sutta">4. සූචිදායකත්ථෙරඅපදානං</span>
            <div class="subhead-contents">
                <div class="paragraph" para="19">
                    <span class="paranum">19</span>
                    <div class="gatha"> ‘‘කම්මාරොහං 
                        <pb ed="M" n="1.0149"/>
                        <pb ed="V" n="1.0135"/> පුරෙ ආසිං, බන්ධුමායං පුරුත්තමෙ;
                    </div>
                    <div class="gathalast">සූචිදානං මයා දින්නං, විපස්සිස්ස මහෙසිනො.</div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘වජිරග්ගසමං ඤාණං, හොති කම්මෙන තාදිසං;</div>
                    <div class="gathalast">විරාගොම්හි විමුත්තොම්හි 
                        <span class="note">(විභවොම්හි විභත්තොම්හි (ක.))</span>, පත්තොම්හි ආසවක්ඛයං.
                    </div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘අතීතෙ 
                        <pb ed="P" n="1.0135"/> ච භවෙ සබ්බෙ, වත්තමානෙ චනාගතෙ 
                        <span class="note">(අතීතා ච භවා සබ්බෙ, වත්තමානා ච’නාගතා (ස්‍යා. ක.))</span>;
                    </div>
                    <div class="gathalast">ඤාණෙන විචිනිං සබ්බං, සූචිදානස්සිදං ඵලං.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘එකනවුතිතො කප්පෙ, සත්තාසුං වජිරව්හයා;</div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා සූචිදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සූචිදායකත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="46195">
            <span class="subhead ct_sutta">5. ගන්ධමාලියත්ථෙරඅපදානං</span>
            <div class="subhead-contents">
                <div class="paragraph" para="24">
                    <span class="paranum">24</span>
                    <div class="gatha"> ‘‘සිද්ධත්ථස්ස 
                        <pb ed="T" n="1.0194"/> භගවතො, ගන්ධථූපං අකාසහං;
                    </div>
                    <div class="gathalast">සුමනෙහි පටිච්ඡන්නං, බුද්ධානුච්ඡවිකං කතං.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘කඤ්චනග්ඝියසඞ්කාසං, බුද්ධං ලොකග්ගනායකං;</div>
                    <div class="gathalast">ඉන්දීවරංව ජලිතං, ආදිත්තංව හුතාසනං.</div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘බ්‍යග්ඝූසභංව පවරං, අභිජාතංව කෙසරිං;</div>
                    <div class="gathalast">නිසින්නං සමණානග්ගං, භික්ඛුසඞ්ඝපුරක්ඛතං.</div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘වන්දිත්වා සත්ථුනො පාදෙ, පක්කාමිං උත්තරාමුඛො;</div>
                    <div class="gathalast">චතුන්නවුතිතො කප්පෙ, ගන්ධමාලං යතො අදං.</div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘බුද්ධෙ කතස්ස කාරස්ස, ඵලෙනාහං විසෙසතො;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘චත්තාරීසම්හි එකූනෙ, කප්පෙ ආසිංසු සොළස;</div>
                    <div class="gathalast">දෙවගන්ධසනාමා තෙ, රාජානො චක්කවත්තිනො.</div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘පටිසම්භිදා 
                        <pb ed="M" n="1.0150"/>
                        <pb ed="V" n="1.0136"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා ගන්ධමාලියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">ගන්ධමාලියත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="46196">
            <span class="subhead ct_sutta">6. තිපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="31">
                    <span class="paranum">31</span>
                    <div class="gatha"> ‘‘මිගලුද්දො 
                        <pb ed="T" n="1.0195"/>
                        <pb ed="P" n="1.0136"/> පුරෙ ආසිං, අරඤ්ඤෙ කානනෙ අහං 
                        <span class="note">(බ්‍රහා (ස්‍යා.))</span>;
                    </div>
                    <div class="gathalast">පාටලිං හරිතං දිස්වා, තීණි පුප්ඵානි ඔකිරිං.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘පතිතපත්තානි 
                        <span class="note">(සත්තපත්තානි (සී.), සතපත්තානි (ක.), සුක්ඛපණ්ණානි (ස්‍යා.))</span> ගණ්හිත්වා, බහි ඡඩ්ඩෙසහං තදා;
                    </div>
                    <div class="gathalast">අන්තොසුද්ධං බහිසුද්ධං, සුවිමුත්තං අනාසවං.</div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘සම්මුඛා විය සම්බුද්ධං, විපස්සිං ලොකනායකං;</div>
                    <div class="gathalast">පාටලිං අභිවාදෙත්වා, තත්ථ කාලඞ්කතො අහං.</div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ‘‘එකනවුතිතො කප්පෙ, යං බොධිමභිපූජයිං;</div>
                    <div class="gathalast">දුග්ගතිං නාභිජානාමි, බොධිපූජායිදං ඵලං.</div>
                </div>
                <div class="paragraph" para="35">
                    <span class="paranum">35</span>
                    <div class="gatha"> ‘‘සමන්තපාසාදිකා නාම, තෙරසාසිංසු රාජිනො;</div>
                    <div class="gathalast">ඉතො තෙත්තිංසකප්පම්හි 
                        <span class="note">(තිංසතිකප්පම්හි (ස්‍යා.))</span>, චක්කවත්තී මහබ්බලා.
                    </div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා තිපුප්ඵියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">තිපුප්ඵියත්ථෙරස්සාපදානං ඡට්ඨං.</div>
        </div>
        <div class="subhead ct_sutta" node-id="46197">
            <span class="subhead ct_sutta">7. මධුපිණ්ඩිකත්ථෙරඅපදානං</span>
            <div class="subhead-contents">
                <div class="paragraph" para="37">
                    <span class="paranum">37</span>
                    <div class="gatha"> ‘‘විපිනෙ 
                        <pb ed="T" n="1.0196"/>
                        <span class="note">(විවනෙ (ස්‍යා. අට්ඨ.))</span> කානනෙ දිස්වා, අප්පසද්දෙ නිරාකුලෙ;
                    </div>
                    <div class="gathalast">සිද්ධත්ථං ඉසිනං සෙට්ඨං, ආහුතීනං පටිග්ගහං.</div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘නිබ්බුතත්තං 
                        <pb ed="M" n="1.0151"/>
                        <span class="note">(නිබ්බුතග්ගං (ක.), නිබ්බූතිකං (ස්‍යා.))</span> මහානාගං, නිසභාජානියං යථා;
                    </div>
                    <div class="gathalast">ඔසධිංව විරොචන්තං, දෙවසඞ්ඝනමස්සිතං.</div>
                </div>
                <div class="paragraph" para="39">
                    <span class="paranum">39</span>
                    <div class="gatha"> ‘‘විත්ති මමාහු තාවදෙ 
                        <span class="note">(විත්ති මෙ පාහුනා තාව (සී. ස්‍යා.))</span>, ඤාණං උප්පජ්ජි තාවදෙ;
                    </div>
                    <div class="gathalast">වුට්ඨිතස්ස සමාධිම්හා, මධුං දත්වාන සත්ථුනො.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘වන්දිත්වා 
                        <pb ed="V" n="1.0137"/> සත්ථුනො පාදෙ, පක්කාමිං පාචිනාමුඛො;
                    </div>
                    <div class="gathalast">චතුත්තිංසම්හි කප්පම්හි, රාජා ආසිං සුදස්සනො.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘මධු භිසෙහි සවති, භොජනම්හි ච තාවදෙ;</div>
                    <div class="gathalast">මධුවස්සං පවස්සිත්ථ, පුබ්බකම්මස්සිදං ඵලං.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘චතුන්නවුතිතො 
                        <pb ed="P" n="1.0137"/> කප්පෙ, යං මධුං අදදිං තදා;
                    </div>
                    <div class="gathalast">දුග්ගතිං නාභිජානාමි, මධුදානස්සිදං ඵලං.</div>
                </div>
                <div class="paragraph" para="43">
                    <span class="paranum">43</span>
                    <div class="gatha"> ‘‘චතුත්තිංසෙ ඉතො කප්පෙ, චත්තාරො තෙ සුදස්සනා;</div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං 
                        <pb ed="T" n="1.0197"/> සුදං ආයස්මා මධුපිණ්ඩිකො ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">මධුපිණ්ඩිකත්ථෙරස්සාපදානං සත්තමං.</div>
        </div>
        <div class="subhead ct_sutta" node-id="46198">
            <span class="subhead ct_sutta">8. සෙනාසනදායකත්ථෙරඅපදානං</span>
            <div class="subhead-contents">
                <div class="paragraph" para="45">
                    <span class="paranum">45</span>
                    <div class="gatha"> ‘‘සිද්ධත්ථස්ස භගවතො, අදාසිං පණ්ණසන්ථරං;</div>
                    <div class="gathalast">සමන්තා උපහාරඤ්ච, කුසුමං ඔකිරිං අහං.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> ‘‘පාසාදෙවං ගුණං රම්මං 
                        <span class="note">(පාසාදෙ ච ගුහං රම්මං (ස්‍යා.))</span>, අනුභොමි මහාරහං;
                    </div>
                    <div class="gathalast">මහග්ඝානි ච පුප්ඵානි, සයනෙභිසවන්ති මෙ.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘සයනෙහං තුවට්ටාමි, විචිත්තෙ පුප්ඵසන්ථතෙ;</div>
                    <div class="gathalast">පුප්ඵවුට්ඨි ච සයනෙ, අභිවස්සති තාවදෙ.</div>
                </div>
                <div class="paragraph" para="48">
                    <span class="paranum">48</span>
                    <div class="gatha"> ‘‘චතුන්නවුතිතො 
                        <pb ed="M" n="1.0152"/> කප්පෙ, අදාසිං පණ්ණසන්ථරං;
                    </div>
                    <div class="gathalast">දුග්ගතිං නාභිජානාමි, සන්ථරස්ස ඉදං ඵලං.</div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘තිණසන්ථරකා නාම, සත්තෙතෙ චක්කවත්තිනො;</div>
                    <div class="gathalast">ඉතො තෙ පඤ්චමෙ කප්පෙ, උප්පජ්ජිංසු ජනාධිපා.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘පටිසම්භිදා 
                        <pb ed="P" n="1.0138"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා සෙනාසනදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සෙනාසනදායකත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="46199">
            <span class="subhead ct_sutta">9. වෙය්‍යාවච්චකත්ථෙරඅපදානං</span>
            <div class="subhead-contents">
                <div class="paragraph" para="51">
                    <span class="paranum">51</span>
                    <div class="gatha"> ‘‘විපස්සිස්ස 
                        <pb ed="T" n="1.0198"/>
                        <pb ed="V" n="1.0138"/> භගවතො, මහාපූගගණො අහු;
                    </div>
                    <div class="gathalast">වෙය්‍යාවච්චකරො ආසිං, සබ්බකිච්චෙසු වාවටො 
                        <span class="note">(බ්‍යාවටො (සී. ස්‍යා.))</span>.
                    </div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘දෙය්‍යධම්මො ච මෙ නත්ථි, සුගතස්ස මහෙසිනො;</div>
                    <div class="gathalast">අවන්දිං සත්ථුනො පාදෙ, විප්පසන්නෙන චෙතසා.</div>
                </div>
                <div class="paragraph" para="53">
                    <span class="paranum">53</span>
                    <div class="gatha"> ‘‘එකනවුතිතො කප්පෙ, වෙය්‍යාවච්චං අකාසහං;</div>
                    <div class="gathalast">දුග්ගතිං නාභිජානාමි, වෙය්‍යාවච්චස්සිදං ඵලං.</div>
                </div>
                <div class="paragraph" para="54">
                    <span class="paranum">54</span>
                    <div class="gatha"> ‘‘ඉතො ච අට්ඨමෙ කප්පෙ, රාජා ආසිං සුචින්තිතො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="55">
                    <span class="paranum">55</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා වෙය්‍යාවච්චකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">වෙය්‍යාවච්චකත්ථෙරස්සාපදානං නවමං.</div>
        </div>
        <div class="subhead ct_sutta" node-id="461910">
            <span class="subhead ct_sutta">10. බුද්ධුපට්ඨාකත්ථෙරඅපදානං</span>
            <div class="subhead-contents">
                <div class="paragraph" para="56">
                    <span class="paranum">56</span>
                    <div class="gatha"> ‘‘විපස්සිස්ස භගවතො, අහොසිං සඞ්ඛධම්මකො;</div>
                    <div class="gathalast">නිච්චුපට්ඨානයුත්තොම්හි, සුගතස්ස මහෙසිනො.</div>
                </div>
                <div class="paragraph" para="57">
                    <span class="paranum">57</span>
                    <div class="gatha"> ‘‘උපට්ඨානඵලං 
                        <pb ed="T" n="1.0199"/>
                        <pb ed="M" n="1.0153"/> පස්ස, ලොකනාථස්ස තාදිනො;
                    </div>
                    <div class="gathalast">සට්ඨිතූරියසහස්සානි, පරිවාරෙන්ති මං සදා.</div>
                </div>
                <div class="paragraph" para="58">
                    <span class="paranum">58</span>
                    <div class="gatha"> ‘‘එකනවුතිතො 
                        <pb ed="P" n="1.0139"/> කප්පෙ, උපට්ඨහිං මහාඉසිං;
                    </div>
                    <div class="gathalast">දුග්ගතිං නාභිජානාමි, උපට්ඨානස්සිදං ඵලං.</div>
                </div>
                <div class="paragraph" para="59">
                    <span class="paranum">59</span>
                    <div class="gatha"> ‘‘චතුවීසෙ 
                        <span class="note">(චතුනවුතෙ (ස්‍යා.))</span> ඉතො කප්පෙ, මහානිග්ඝොසනාමකා;
                    </div>
                    <div class="gathalast">සොළසාසිංසු රාජානො, චක්කවත්තී මහබ්බලා.</div>
                </div>
                <div class="paragraph" para="60">
                    <span class="paranum">60</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා බුද්ධුපට්ඨාකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">බුද්ධුපට්ඨාකත්ථෙරස්සාපදානං දසමං.</div>
        </div>
    </div>
    <div class="centre ct_vagga ending">සුධාවග්ගො දසමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">සුධා 
            <pb ed="V" n="1.0139"/> සුචින්ති චෙළඤ්ච, සූචී ච ගන්ධමාලියො;
        </div>
        <div class="ct_vagga gatha">තිපුප්ඵියො මධුසෙනා, වෙය්‍යාවච්චො චුපට්ඨකො;</div>
        <div class="gathalast ct_vagga">සමසට්ඨි ච ගාථායො, අස්මිං වග්ගෙ පකිත්තිතා.</div>
    </div>
</div>
<chapter-ending/>
<div class="paragraph udana" para="udana">
    <div class="bodytext">අථ වග්ගුද්දානං -</div>
    <div class="gatha">බුද්ධවග්ගො හි පඨමො, සීහාසනි සුභූති ච;</div>
    <div class="gatha">කුණ්ඩධානො උපාලි ච, බීජනිසකචින්ති ච.</div>
    <div class="gatha">නාගසමාලො 
        <pb ed="T" n="1.0200"/> තිමිරො, සුධාවග්ගෙන තෙ දස;
    </div>
    <div class="gathalast">චතුද්දසසතා ගාථා, පඤ්චපඤ්ඤාසමෙව ච.</div>
</div>
<div class="centre ending">බුද්ධවග්ගදසකං.</div>
<div class="centre ending">පඨමසතකං සමත්තං.</div>