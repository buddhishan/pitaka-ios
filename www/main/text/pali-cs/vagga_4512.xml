<div class="chapter ct_nipatha" node-id="45120">
    <span class="chapter ct_nipatha">3. තිකනිපාතො</span>
    <div class="chapter-contents">
        <div class="subhead ct_sutta" node-id="45121">
            <span class="subhead ct_sutta">1. අපරාසාමාථෙරීගාථා</span>
            <div class="subhead-contents">
                <div class="paragraph" para="39">
                    <span class="paranum">39</span>
                    <div class="gatha"> ‘‘පණ්ණවීසතිවස්සානි 
                        <pb ed="M" n="0.0384"/>, යතො පබ්බජිතාය මෙ;
                    </div>
                    <div class="gathalast">නාභිජානාමි චිත්තස්ස, සමං ලද්ධං කුදාචනං.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘අලද්ධා චෙතසො සන්තිං, චිත්තෙ අවසවත්තිනී;</div>
                    <div class="gathalast">තතො සංවෙගමාපාදිං, සරිත්වා ජිනසාසනං.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘බහූහි දුක්ඛධම්මෙහි, අප්පමාදරතාය මෙ;</div>
                    <div class="gatha">තණ්හක්ඛයො අනුප්පත්තො, කතං බුද්ධස්ස සාසනං;</div>
                    <div class="gathalast">අජ්ජ 
                        <pb ed="P" n="0.0128"/> මෙ සත්තමී රත්ති, යතො තණ්හා විසොසිතා’’ති.
                    </div>
                </div>
            </div>
            <div class="centre ct_sutta ending">... අපරා සාමා ථෙරී....</div>
        </div>
        <div class="subhead ct_sutta" node-id="45122">
            <span class="subhead ct_sutta">2. උත්තමාථෙරීගාථා</span>
            <div class="subhead-contents">
                <div class="paragraph" para="42">
                    <span class="paranum">42</span>
                    <div class="gatha"> ‘‘චතුක්ඛත්තුං 
                        <pb ed="T" n="0.0449"/> පඤ්චක්ඛත්තුං, විහාරා උපනික්ඛමිං;
                    </div>
                    <div class="gathalast">අලද්ධා චෙතසො සන්තිං, චිත්තෙ අවසවත්තිනී.</div>
                </div>
                <div class="paragraph" para="43">
                    <span class="paranum">43</span>
                    <div class="gatha"> ‘‘සා 
                        <pb ed="V" n="0.0311"/> භික්ඛුනිං උපගච්ඡිං, යා මෙ සද්ධායිකා අහු;
                    </div>
                    <div class="gathalast">සා මෙ ධම්මමදෙසෙසි, ඛන්ධායතනධාතුයො.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘තස්සා ධම්මං සුණිත්වාන, යථා මං අනුසාසි සා;</div>
                    <div class="gatha">සත්තාහං එකපල්ලඞ්කෙන, නිසීදිං පීතිසුඛසමප්පිතා 
                        <span class="note">(නිසීදිං සුඛසමප්පිතා (සී.))</span>;
                    </div>
                    <div class="gathalast">අට්ඨමියා පාදෙ පසාරෙසිං, තමොඛන්ධං පදාලියා’’ති.</div>
                </div>
            </div>
            <div class="centre ct_sutta ending">... උත්තමා ථෙරී....</div>
        </div>
        <div class="subhead ct_sutta" node-id="45123">
            <span class="subhead ct_sutta">3. අපරාඋත්තමාථෙරීගාථා</span>
            <div class="subhead-contents">
                <div class="paragraph" para="45">
                    <span class="paranum">45</span>
                    <div class="gatha"> ‘‘යෙ ඉමෙ සත්ත බොජ්ඣඞ්ගා, මග්ගා නිබ්බානපත්තියා;</div>
                    <div class="gathalast">භාවිතා තෙ මයා සබ්බෙ, යථා බුද්ධෙන දෙසිතා.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> ‘‘සුඤ්ඤතස්සානිමිත්තස්ස, ලාභිනීහං යදිච්ඡකං;</div>
                    <div class="gathalast">ඔරසා ධීතා බුද්ධස්ස, නිබ්බානාභිරතා සදා.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘සබ්බෙ 
                        <pb ed="M" n="0.0385"/> කාමා සමුච්ඡින්නා, යෙ දිබ්බා යෙ ච මානුසා;
                    </div>
                    <div class="gathalast">වික්ඛීණො ජාතිසංසාරො, නත්ථි දානි පුනබ්භවො’’ති.</div>
                </div>
            </div>
            <div class="centre ct_sutta ending">... අපරා උත්තමා ථෙරී....</div>
        </div>
        <div class="subhead ct_sutta" node-id="45124">
            <span class="subhead ct_sutta">4. දන්තිකාථෙරීගාථා</span>
            <div class="subhead-contents">
                <div class="paragraph" para="48">
                    <span class="paranum">48</span>
                    <div class="gatha"> ‘‘දිවාවිහාරා නික්ඛම්ම, ගිජ්ඣකූටම්හි පබ්බතෙ;</div>
                    <div class="gathalast">නාගං ඔගාහමුත්තිණ්ණං, නදීතීරම්හි අද්දසං.</div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘පුරිසො අඞ්කුසමාදාය, ‘දෙහි පාද’න්ති යාචති;</div>
                    <div class="gathalast">නාගො පසාරයී පාදං, පුරිසො නාගමාරුහි.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘දිස්වා 
                        <pb ed="T" n="0.0450"/> අදන්තං දමිතං, මනුස්සානං වසං ගතං;
                    </div>
                    <div class="gathalast">තතො චිත්තං සමාධෙසිං, ඛලු තාය වනං ගතා’’ති.</div>
                </div>
            </div>
            <div class="centre ct_sutta ending">... දන්තිකා ථෙරී....</div>
        </div>
        <div class="subhead ct_sutta" node-id="45125">
            <span class="subhead ct_sutta">5. උබ්බිරිථෙරීගාථා</span>
            <div class="subhead-contents">
                <div class="paragraph" para="51">
                    <span class="paranum">51</span>
                    <div class="gatha"> ‘‘අම්ම ජීවාති වනම්හි කන්දසි, අත්තානං අධිගච්ඡ උබ්බිරි;</div>
                    <div class="gatha">චුල්ලාසීතිසහස්සානි 
                        <span class="note">(චූළාසීතිසහස්සානි (සී.))</span>, සබ්බා ජීවසනාමිකා;
                    </div>
                    <div class="gathalast">එතම්හාළාහනෙ දඩ්ඪා, තාසං කමනුසොචසි.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘අබ්බහී 
                        <pb ed="V" n="0.0312"/>
                        <pb ed="P" n="0.0129"/>
                        <span class="note">(අබ්බුතී (ස්‍යා.), අබ්බුළ්හං (ක.))</span> වත මෙ සල්ලං, දුද්දසං හදයස්සිතං 
                        <span class="note">(හදයනිස්සිතං (සී. ස්‍යා.))</span>;
                    </div>
                    <div class="gathalast">යං මෙ සොකපරෙතාය, ධීතුසොකං බ්‍යපානුදි.</div>
                </div>
                <div class="paragraph" para="53">
                    <span class="paranum">53</span>
                    <div class="gatha"> ‘‘සාජ්ජ අබ්බූළ්හසල්ලාහං, නිච්ඡාතා පරිනිබ්බුතා;</div>
                    <div class="gathalast">බුද්ධං ධම්මඤ්ච සඞ්ඝඤ්ච, උපෙමි සරණං මුනි’’න්ති.</div>
                </div>
            </div>
            <div class="centre ct_sutta ending">... උබ්බිරී ථෙරී....</div>
        </div>
        <div class="subhead ct_sutta" node-id="45126">
            <span class="subhead ct_sutta">6. සුක්කාථෙරීගාථා</span>
            <div class="subhead-contents">
                <div class="paragraph" para="54">
                    <span class="paranum">54</span>
                    <div class="gatha"> ‘‘කිංමෙ කතා රාජගහෙ මනුස්සා, මධුං පීතාව 
                        <span class="note">(මධුපීතාව (සී.))</span> අච්ඡරෙ;
                    </div>
                    <div class="gathalast">යෙ සුක්කං න උපාසන්ති, දෙසෙන්තිං බුද්ධසාසනං.</div>
                </div>
                <div class="paragraph" para="55">
                    <span class="paranum">55</span>
                    <div class="gatha"> ‘‘තඤ්ච අප්පටිවානීයං, අසෙචනකමොජවං;</div>
                    <div class="gathalast">පිවන්ති මඤ්ඤෙ සප්පඤ්ඤා, වලාහකමිවද්ධගූ.</div>
                </div>
                <div class="paragraph" para="56">
                    <span class="paranum">56</span>
                    <div class="gatha"> ‘‘සුක්කා 
                        <pb ed="M" n="0.0386"/> සුක්කෙහි ධම්මෙහි, වීතරාගා සමාහිතා;
                    </div>
                    <div class="gathalast">ධාරෙති අන්තිමං දෙහං, ජෙත්වා මාරං සවාහන’’න්ති.</div>
                </div>
            </div>
            <div class="centre ct_sutta ending">... සුක්කා ථෙරී....</div>
        </div>
        <div class="subhead ct_sutta" node-id="45127">
            <span class="subhead ct_sutta">7. සෙලාථෙරීගාථා</span>
            <div class="subhead-contents">
                <div class="paragraph" para="57">
                    <span class="paranum">57</span>
                    <div class="gatha"> ‘‘නත්ථි නිස්සරණං ලොකෙ, කිං විවෙකෙන කාහසි;</div>
                    <div class="gathalast">භුඤ්ජාහි 
                        <pb ed="T" n="0.0451"/> කාමරතියො, මාහු පච්ඡානුතාපිනී’’.
                    </div>
                </div>
                <div class="paragraph" para="58">
                    <span class="paranum">58</span>
                    <div class="gatha"> ‘‘සත්තිසූලූපමා කාමා, ඛන්ධාසං අධිකුට්ටනා;</div>
                    <div class="gathalast">යං ත්වං ‘කාමරතිං’ බ්‍රූසි, ‘අරතී’ දානි සා මම.</div>
                </div>
                <div class="paragraph" para="59">
                    <span class="paranum">59</span>
                    <div class="gatha"> ‘‘සබ්බත්ථ විහතා නන්දී 
                        <span class="note">(නන්දි (සී. ස්‍යා.))</span>, තමොඛන්ධො පදාලිතො;
                    </div>
                    <div class="gathalast">එවං ජානාහි පාපිම, නිහතො ත්වමසි අන්තකා’’ති.</div>
                </div>
            </div>
            <div class="centre ct_sutta ending">... සෙලා ථෙරී....</div>
        </div>
        <div class="subhead ct_sutta" node-id="45128">
            <span class="subhead ct_sutta">8. සොමාථෙරීගාථා</span>
            <div class="subhead-contents">
                <div class="paragraph" para="60">
                    <span class="paranum">60</span>
                    <div class="gatha"> ‘‘යං තං ඉසීහි පත්තබ්බං, ඨානං දුරභිසම්භවං;</div>
                    <div class="gathalast">න තං ද්වඞ්ගුලපඤ්ඤාය, සක්කා පප්පොතුමිත්ථියා’’.</div>
                </div>
                <div class="paragraph" para="61">
                    <span class="paranum">61</span>
                    <div class="gatha"> ‘‘ඉත්ථිභාවො නො කිං කයිරා, චිත්තම්හි සුසමාහිතෙ;</div>
                    <div class="gathalast">ඤාණම්හි වත්තමානම්හි, සම්මා ධම්මං විපස්සතො.</div>
                </div>
                <div class="paragraph" para="62">
                    <span class="paranum">62</span>
                    <div class="gatha"> ‘‘සබ්බත්ථ 
                        <pb ed="V" n="0.0313"/>
                        <pb ed="P" n="0.0130"/> විහතා නන්දී, තමොඛන්ධො පදාලිතො;
                    </div>
                    <div class="gathalast">එවං ජානාහි පාපිම, නිහතො ත්වමසි අන්තකා’’ති.</div>
                </div>
            </div>
            <div class="centre ct_sutta ending">... සොමා ථෙරී....</div>
        </div>
    </div>
    <div class="centre ct_nipatha ending">තිකනිපාතො නිට්ඨිතො.</div>
</div>