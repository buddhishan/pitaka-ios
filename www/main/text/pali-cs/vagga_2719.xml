<div class="chapter ct_vagga" node-id="27190">
    <span class="chapter ct_vagga">(10) 5. බාලවග්ගො</span>
    <div class="chapter-contents">
        <div class="paragraph" para="99">
            <span class="paranum">99</span>
            <div class="bodytext"> ‘‘ද්වෙමෙ 
                <pb ed="V" n="1.0102"/>, භික්ඛවෙ, බාලා. කතමෙ ද්වෙ? යො ච අනාගතං භාරං වහති, යො ච ආගතං භාරං න වහති. ඉමෙ ඛො, භික්ඛවෙ, ද්වෙ බාලා’’ති.
            </div>
        </div>
        <div class="paragraph" para="100">
            <span class="paranum">100</span>
            <div class="bodytext"> ‘‘ද්වෙමෙ 
                <pb ed="M" n="1.0083"/>, භික්ඛවෙ, පණ්ඩිතා. කතමෙ ද්වෙ? යො ච අනාගතං භාරං න වහති, යො ච ආගතං භාරං වහති. ඉමෙ ඛො, භික්ඛවෙ, ද්වෙ පණ්ඩිතා’’ති.
            </div>
        </div>
        <div class="paragraph" para="101">
            <span class="paranum">101</span>
            <div class="bodytext"> ‘‘ද්වෙමෙ, භික්ඛවෙ, බාලා. කතමෙ ද්වෙ? යො ච අකප්පියෙ කප්පියසඤ්ඤී, යො ච කප්පියෙ අකප්පියසඤ්ඤී. ඉමෙ ඛො, භික්ඛවෙ 
                <pb ed="T" n="1.0106"/>, ද්වෙ බාලා’’ති.
            </div>
        </div>
        <div class="paragraph" para="102">
            <span class="paranum">102</span>
            <div class="bodytext"> ‘‘ද්වෙමෙ, භික්ඛවෙ, පණ්ඩිතා. කතමෙ ද්වෙ? යො ච අකප්පියෙ අකප්පියසඤ්ඤී, යො ච කප්පියෙ කප්පියසඤ්ඤී. ඉමෙ ඛො, භික්ඛවෙ, ද්වෙ පණ්ඩිතා’’ති.</div>
        </div>
        <div class="paragraph" para="103">
            <span class="paranum">103</span>
            <div class="bodytext"> ‘‘ද්වෙමෙ, භික්ඛවෙ, බාලා. කතමෙ ද්වෙ? යො ච අනාපත්තියා ආපත්තිසඤ්ඤී, යො ච ආපත්තියා අනාපත්තිසඤ්ඤී. ඉමෙ ඛො, භික්ඛවෙ, ද්වෙ බාලා’’ති.</div>
        </div>
        <div class="paragraph" para="104">
            <span class="paranum">104</span>
            <div class="bodytext"> ‘‘ද්වෙමෙ, භික්ඛවෙ, පණ්ඩිතා. කතමෙ ද්වෙ? යො ච අනාපත්තියා අනාපත්තිසඤ්ඤී, යො ච ආපත්තියා ආපත්තිසඤ්ඤී. ඉමෙ ඛො, භික්ඛවෙ, ද්වෙ පණ්ඩිතා’’ති.</div>
        </div>
        <div class="paragraph" para="105">
            <span class="paranum">105</span>
            <div class="bodytext"> ‘‘ද්වෙමෙ 
                <pb ed="P" n="1.0085"/>, භික්ඛවෙ, බාලා. කතමෙ ද්වෙ? යො ච අධම්මෙ ධම්මසඤ්ඤී, යො ච ධම්මෙ අධම්මසඤ්ඤී. ඉමෙ ඛො, භික්ඛවෙ, ද්වෙ බාලා’’ති.
            </div>
        </div>
        <div class="paragraph" para="106">
            <span class="paranum">106</span>
            <div class="bodytext"> ‘‘ද්වෙමෙ, භික්ඛවෙ, පණ්ඩිතා. කතමෙ ද්වෙ? යො ච ධම්මෙ ධම්මසඤ්ඤී, යො ච අධම්මෙ අධම්මසඤ්ඤී. ඉමෙ ඛො, භික්ඛවෙ, ද්වෙ පණ්ඩිතා’’ති.</div>
        </div>
        <div class="paragraph" para="107">
            <span class="paranum">107</span>
            <div class="bodytext"> ‘‘ද්වෙමෙ 
                <pb ed="V" n="1.0103"/>, භික්ඛවෙ, බාලා. කතමෙ ද්වෙ? යො ච අවිනයෙ විනයසඤ්ඤී, යො ච විනයෙ අවිනයසඤ්ඤී. ඉමෙ ඛො, භික්ඛවෙ, ද්වෙ බාලා’’ති.
            </div>
        </div>
        <div class="paragraph" para="108">
            <span class="paranum">108</span>
            <div class="bodytext"> ‘‘ද්වෙමෙ, භික්ඛවෙ, පණ්ඩිතා. කතමෙ ද්වෙ? යො ච අවිනයෙ 
                <pb ed="T" n="1.0107"/> අවිනයසඤ්ඤී, යො ච විනයෙ විනයසඤ්ඤී. ඉමෙ ඛො, භික්ඛවෙ, ද්වෙ පණ්ඩිතා’’ති.
            </div>
        </div>
        <div class="paragraph" para="109">
            <span class="paranum">109</span>
            <div class="bodytext"> ‘‘ද්වින්නං 
                <pb ed="M" n="1.0084"/>, භික්ඛවෙ, ආසවා වඩ්ඪන්ති. කතමෙසං ද්වින්නං? යො ච න කුක්කුච්චායිතබ්බං කුක්කුච්චායති, යො ච කුක්කුච්චායිතබ්බං න කුක්කුච්චායති. ඉමෙසං ඛො, භික්ඛවෙ, ද්වින්නං ආසවා වඩ්ඪන්තී’’ති.
            </div>
        </div>
        <div class="paragraph" para="110">
            <span class="paranum">110</span>
            <div class="bodytext"> ‘‘ද්වින්නං, භික්ඛවෙ, ආසවා න වඩ්ඪන්ති. කතමෙසං ද්වින්නං? යො ච න කුක්කුච්චායිතබ්බං න කුක්කුච්චායති, යො ච කුක්කුච්චායිතබ්බං කුක්කුච්චායති. ඉමෙසං ඛො, භික්ඛවෙ, ද්වින්නං ආසවා න වඩ්ඪන්තී’’ති.</div>
        </div>
        <div class="paragraph" para="111">
            <span class="paranum">111</span>
            <div class="bodytext"> ‘‘ද්වින්නං, භික්ඛවෙ, ආසවා වඩ්ඪන්ති. කතමෙසං ද්වින්නං? යො ච අකප්පියෙ කප්පියසඤ්ඤී, යො ච කප්පියෙ අකප්පියසඤ්ඤී. ඉමෙසං ඛො, භික්ඛවෙ, ද්වින්නං ආසවා වඩ්ඪන්තී’’ති.</div>
        </div>
        <div class="paragraph" para="112">
            <span class="paranum">112</span>
            <div class="bodytext"> ‘‘ද්වින්නං, භික්ඛවෙ, ආසවා න වඩ්ඪන්ති. කතමෙසං ද්වින්නං? යො ච අකප්පියෙ අකප්පියසඤ්ඤී, යො ච කප්පියෙ කප්පියසඤ්ඤී. ඉමෙසං ඛො, භික්ඛවෙ, ද්වින්නං ආසවා න වඩ්ඪන්තී’’ති.</div>
        </div>
        <div class="paragraph" para="113">
            <span class="paranum">113</span>
            <div class="bodytext"> ‘‘ද්වින්නං, භික්ඛවෙ, ආසවා වඩ්ඪන්ති. කතමෙසං ද්වින්නං? යො 
                <pb ed="P" n="1.0086"/> ච ආපත්තියා අනාපත්තිසඤ්ඤී, යො ච අනාපත්තියා ආපත්තිසඤ්ඤී. ඉමෙසං ඛො, භික්ඛවෙ, ද්වින්නං ආසවා වඩ්ඪන්තී’’ති.
            </div>
        </div>
        <div class="paragraph" para="114">
            <span class="paranum">114</span>
            <div class="bodytext"> ‘‘ද්වින්නං, භික්ඛවෙ, ආසවා න වඩ්ඪන්ති. කතමෙසං ද්වින්නං? යො ච ආපත්තියා ආපත්තිසඤ්ඤී 
                <pb ed="V" n="1.0104"/>, යො ච අනාපත්තියා අනාපත්තිසඤ්ඤී 
                <pb ed="T" n="1.0108"/>. ඉමෙසං ඛො, භික්ඛවෙ, ද්වින්නං ආසවා න වඩ්ඪන්තී’’ති.
            </div>
        </div>
        <div class="paragraph" para="115">
            <span class="paranum">115</span>
            <div class="bodytext"> ‘‘ද්වින්නං, භික්ඛවෙ, ආසවා වඩ්ඪන්ති. කතමෙසං ද්වින්නං? යො ච අධම්මෙ ධම්මසඤ්ඤී, යො ච ධම්මෙ අධම්මසඤ්ඤී. ඉමෙසං ඛො, භික්ඛවෙ, ද්වින්නං ආසවා වඩ්ඪන්තී’’ති.</div>
        </div>
        <div class="paragraph" para="116">
            <span class="paranum">116</span>
            <div class="bodytext"> ‘‘ද්වින්නං, භික්ඛවෙ, ආසවා න වඩ්ඪන්ති. කතමෙසං ද්වින්නං? යො ච ධම්මෙ ධම්මසඤ්ඤී, යො ච අධම්මෙ අධම්මසඤ්ඤී. ඉමෙසං ඛො, භික්ඛවෙ, ද්වින්නං ආසවා න වඩ්ඪන්තී’’ති.</div>
        </div>
        <div class="paragraph" para="117">
            <span class="paranum">117</span>
            <div class="bodytext"> ‘‘ද්වින්නං 
                <pb ed="M" n="1.0085"/>, භික්ඛවෙ, ආසවා වඩ්ඪන්ති. කතමෙසං ද්වින්නං? යො ච අවිනයෙ විනයසඤ්ඤී, යො ච විනයෙ අවිනයසඤ්ඤී. ඉමෙසං ඛො, භික්ඛවෙ, ද්වින්නං ආසවා වඩ්ඪන්තී’’ති.
            </div>
        </div>
        <div class="paragraph" para="118">
            <span class="paranum">118</span>
            <div class="bodytext"> ‘‘ද්වින්නං, භික්ඛවෙ, ආසවා න වඩ්ඪන්ති. කතමෙසං ද්වින්නං? යො ච අවිනයෙ අවිනයසඤ්ඤී, යො ච විනයෙ විනයසඤ්ඤී. ඉමෙසං ඛො, භික්ඛවෙ, ද්වින්නං ආසවා න වඩ්ඪන්තී’’ති.</div>
        </div>
    </div>
    <div class="centre ct_vagga ending">බාලවග්ගො පඤ්චමො.</div>
</div>
<chapter-ending/>
<div class="centre ct_pannasaka ending">දුතියො පණ්ණාසකො සමත්තො.</div>