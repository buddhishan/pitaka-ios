<div class="chapter ct_vagga" node-id="47150">
    <span class="chapter ct_vagga">48. නළමාලිවග්ගො</span>
    <div class="chapter-contents">
        <div class="subhead ct_sutta" node-id="47151">
            <span class="subhead ct_sutta">1. නළමාලියත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘සුවණ්ණවණ්ණං 
                        <pb ed="T" n="2.0087"/>
                        <pb ed="M" n="2.0046"/>
                        <pb ed="V" n="2.0046"/> සම්බුද්ධං, ආහුතීනං පටිග්ගහං;
                    </div>
                    <div class="gathalast">විපිනග්ගෙන ගච්ඡන්තං, අද්දසං ලොකනායකං.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘නළමාලං ගහෙත්වාන, නික්ඛමන්තො ච තාවදෙ;</div>
                    <div class="gathalast">තත්ථද්දසාසිං සම්බුද්ධං, ඔඝතිණ්ණමනාසවං.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘පසන්නචිත්තො සුමනො, නළමාලමපූජයිං;</div>
                    <div class="gathalast">දක්ඛිණෙය්‍යං මහාවීරං, සබ්බලොකානුකම්පකං.</div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘එකතිංසෙ ඉතො කප්පෙ, යං මාලමභිරොපයිං 
                        <span class="note">(පුප්ඵමභිරොපයිං (සී. ස්‍යා. පී.))</span>;
                    </div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘කිලෙසා ඣාපිතා මය්හං, භවා සබ්බෙ සමූහතා;</div>
                    <div class="gathalast">නාගොව බන්ධනං ඡෙත්වා, විහරාමි අනාසවො.</div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ‘‘ස්වාගතං වත මෙ ආසි, මම බුද්ධස්ස සන්තිකෙ;</div>
                    <div class="gathalast">තිස්සො විජ්ජා අනුප්පත්තා, කතං බුද්ධස්ස සාසනං.</div>
                </div>
                <div class="paragraph" para="7">
                    <span class="paranum">7</span>
                    <div class="gatha"> ‘‘පටිසම්භිදා චතස්සො, විමොක්ඛාපි ච අට්ඨිමෙ;</div>
                    <div class="gathalast">ඡළභිඤ්ඤා සච්ඡිකතා, කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා නළමාලියො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">නළමාලියත්ථෙරස්සාපදානං පඨමං.</div>
        </div>
        <div class="subhead ct_sutta" node-id="47152">
            <span class="subhead ct_sutta">2. මණිපූජකත්ථෙරඅපදානං</span>
            <div class="subhead-contents">
                <div class="paragraph" para="8">
                    <span class="paranum">8</span>
                    <div class="gatha"> ‘‘පදුමුත්තරො 
                        <pb ed="T" n="2.0088"/>
                        <pb ed="V" n="2.0047"/>
                        <pb ed="P" n="2.0413"/> නාම ජිනො, සබ්බධම්මාන පාරගූ;
                    </div>
                    <div class="gathalast">විවෙකකාමො සම්බුද්ධො, ගච්ඡතෙ අනිලඤ්ජසෙ.</div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘අවිදූරෙ හිමවන්තස්ස, මහාජාතස්සරො අහු;</div>
                    <div class="gathalast">තත්ථ මෙ භවනං ආසි, පුඤ්ඤකම්මෙන සංයුතං.</div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘‘භවනා 
                        <pb ed="M" n="2.0047"/> අභිනික්ඛම්ම, අද්දසං ලොකනායකං;
                    </div>
                    <div class="gathalast">ඉන්දීවරංව ජලිතං, ආදිත්තංව හුතාසනං.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘විචිනං නද්දසං පුප්ඵං, පූජයිස්සන්ති නායකං;</div>
                    <div class="gathalast">සකං චිත්තං පසාදෙත්වා, අවන්දිං සත්ථුනො අහං.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘මම සීසෙ මණිං ගය්හ, පූජයිං ලොකනායකං;</div>
                    <div class="gathalast">ඉමාය මණිපූජාය, විපාකො හොතු භද්දකො.</div>
                </div>
                <div class="paragraph" para="13">
                    <span class="paranum">13</span>
                    <div class="gatha"> ‘‘පදුමුත්තරො ලොකවිදූ, ආහුතීනං පටිග්ගහො;</div>
                    <div class="gathalast">අන්තලික්ඛෙ ඨිතො සත්ථා, ඉමං ගාථං අභාසථ.</div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘සො තෙ ඉජ්ඣතු සඞ්කප්පො, ලභස්සු විපුලං සුඛං;</div>
                    <div class="gathalast">ඉමාය මණිපූජාය, අනුභොහි මහායසං’.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘ඉදං වත්වාන භගවා, ජලජුත්තමනාමකො;</div>
                    <div class="gathalast">අගමාසි බුද්ධසෙට්ඨො, යත්ථ චිත්තං පණීහිතං.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘සට්ඨිකප්පානි දෙවින්දො, දෙවරජ්ජමකාරයිං;</div>
                    <div class="gathalast">අනෙකසතක්ඛත්තුඤ්ච, චක්කවත්තී අහොසහං.</div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘පුබ්බකම්මං 
                        <pb ed="T" n="2.0089"/> සරන්තස්ස, දෙවභූතස්ස මෙ සතො;
                    </div>
                    <div class="gathalast">මණි නිබ්බත්තතෙ මය්හං, ආලොකකරණො මමං.</div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘ඡළසීතිසහස්සානි, නාරියො මෙ පරිග්ගහා;</div>
                    <div class="gathalast">විචිත්තවත්ථාභරණා, ආමුක්කමණිකුණ්ඩලා 
                        <span class="note">(ආමුත්තමණිකුණ්ඩලා (සී. ස්‍යා. පී.))</span>.
                    </div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘අළාරපම්හා හසුලා, සුසඤ්ඤා තනුමජ්ඣිමා;</div>
                    <div class="gathalast">පරිවාරෙන්ති මං නිච්චං, මණිපූජායිදං ඵලං.</div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘සොණ්ණමයා මණිමයා, ලොහිතඞ්ගමයා තථා;</div>
                    <div class="gathalast">භණ්ඩා මෙ සුකතා හොන්ති, යදිච්ඡසි 
                        <span class="note">(යදිච්ඡාය (සී. පී.))</span> පිළන්ධනා.
                    </div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘කූටාගාරා 
                        <pb ed="V" n="2.0048"/> ගහාරම්මා, සයනඤ්ච මහාරහං;
                    </div>
                    <div class="gathalast">මම සඞ්කප්පමඤ්ඤාය, නිබ්බත්තන්ති යදිච්ඡකං.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘ලාභා තෙසං සුලද්ධඤ්ච, යෙ ලභන්ති උපස්සුතිං;</div>
                    <div class="gathalast">පුඤ්ඤක්ඛෙත්තං මනුස්සානං, ඔසධං සබ්බපාණිනං.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘මය්හම්පි 
                        <pb ed="M" n="2.0048"/>
                        <pb ed="P" n="2.0414"/> සුකතං කම්මං, යොහං අදක්ඛි නායකං;
                    </div>
                    <div class="gathalast">විනිපාතා පමුත්තොම්හි, පත්තොම්හි අචලං පදං.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘යං යං යොනුපපජ්ජාමි, දෙවත්තං අථ මානුසං;</div>
                    <div class="gathalast">දිවසඤ්චෙව රත්තිඤ්ච 
                        <span class="note">(සමන්තා සත්තරතනා (සී. පී. ක.))</span>, ආලොකො හොති මෙ සදා.
                    </div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘තායෙව මණිපූජාය, අනුභොත්වාන සම්පදා;</div>
                    <div class="gathalast">ඤාණාලොකො මයා දිට්ඨො, පත්තොම්හි අචලං පදං.</div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘සතසහස්සිතො කප්පෙ, යං මණිං අභිපූජයිං;</div>
                    <div class="gathalast">දුග්ගතිං නාභිජානාමි, මණිපූජායිදං ඵලං.</div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘කිලෙසා 
                        <pb ed="T" n="2.0090"/> ඣාපිතා මය්හං...පෙ.... විහරාමි අනාසවො.
                    </div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා මණිපූජකො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">මණිපූජකත්ථෙරස්සාපදානං දුතියං.</div>
        </div>
        <div class="subhead ct_sutta" node-id="47153">
            <span class="subhead ct_sutta">3. උක්කාසතිකත්ථෙරඅපදානං</span>
            <div class="subhead-contents">
                <div class="paragraph" para="30">
                    <span class="paranum">30</span>
                    <div class="gatha"> ‘‘කොසිකො නාම භගවා, චිත්තකූටෙ වසී තදා;</div>
                    <div class="gathalast">ඣායී ඣානරතො බුද්ධො, විවෙකාභිරතො මුනි.</div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ‘‘අජ්ඣොගාහෙත්වා 
                        <span class="note">(අජ්ඣොගහෙත්වා (සී. ස්‍යා. පී.))</span> හිමවන්තං, නාරීගණපුරක්ඛතො;
                    </div>
                    <div class="gathalast">අද්දසං කොසිකං බුද්ධං, පුණ්ණමායෙව චන්දිමං.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘උක්කාසතෙ ගහෙත්වාන, පරිවාරෙසහං තදා;</div>
                    <div class="gathalast">සත්තරත්තින්දිවං ඨත්වා 
                        <span class="note">(බුද්ධො (ස්‍යා. ක.))</span>, අට්ඨමෙන අගච්ඡහං.
                    </div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘වුට්ඨිතං 
                        <pb ed="V" n="2.0049"/> කොසිකං බුද්ධං, සයම්භුං අපරාජිතං;
                    </div>
                    <div class="gathalast">පසන්නචිත්තො වන්දිත්වා, එකං භික්ඛං අදාසහං.</div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ‘‘තෙන කම්මෙන ද්විපදින්ද, ලොකජෙට්ඨ නරාසභ;</div>
                    <div class="gathalast">උප්පජ්ජිං තුසිතෙ කායෙ, එකභික්ඛායිදං ඵලං.</div>
                </div>
                <div class="paragraph" para="35">
                    <span class="paranum">35</span>
                    <div class="gatha"> ‘‘දිවසඤ්චෙව 
                        <pb ed="T" n="2.0091"/>
                        <pb ed="M" n="2.0049"/> රත්තිඤ්ච, ආලොකො හොති මෙ සදා;
                    </div>
                    <div class="gathalast">සමන්තා යොජනසතං, ඔභාසෙන ඵරාමහං.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘පඤ්චපඤ්ඤාසකප්පම්හි, චක්කවත්තී අහොසහං;</div>
                    <div class="gathalast">චාතුරන්තො විජිතාවී, ජම්බුමණ්ඩස්ස 
                        <span class="note">(ජම්බුසණ්ඩස්ස (පී.))</span> ඉස්සරො.
                    </div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘තදා මෙ නගරං ආසි, ඉද්ධං ඵීතං සුනිම්මිතං;</div>
                    <div class="gathalast">තිංසයොජනමායාමං, විත්ථාරෙන ච වීසති.</div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘සොභණං නාම නගරං, විස්සකම්මෙන මාපිතං;</div>
                    <div class="gathalast">දසසද්දාවිවිත්තං තං, සම්මතාළසමාහිතං.</div>
                </div>
                <div class="paragraph" para="39">
                    <span class="paranum">39</span>
                    <div class="gatha"> ‘‘න 
                        <pb ed="P" n="2.0415"/> තම්හි නගරෙ අත්ථි, වල්ලිකට්ඨඤ්ච මත්තිකා;
                    </div>
                    <div class="gathalast">සබ්බසොණ්ණමයංයෙව, ජොතතෙ නිච්චකාලිකං.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘චතුපාකාරපරික්ඛිත්තං, තයො ආසුං මණිමයා;</div>
                    <div class="gathalast">වෙමජ්ඣෙ තාලපන්තී ච, විස්සකම්මෙන මාපිතා.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘දසසහස්සපොක්ඛරඤ්ඤො, පදුමුප්පලඡාදිතා;</div>
                    <div class="gathalast">පුණ්ඩරීකෙහි 
                        <span class="note">(පුණ්ඩරීකාදි (ස්‍යා.))</span> සඤ්ඡන්නා, නානාගන්ධසමීරිතා.
                    </div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘චතුන්නවුතිතො කප්පෙ, යං උක්කං ධාරයිං අහං;</div>
                    <div class="gathalast">දුග්ගතිං නාභිජානාමි, උක්කධාරස්සිදං ඵලං.</div>
                </div>
                <div class="paragraph" para="43">
                    <span class="paranum">43</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘පටිසම්භිදා 
                        <pb ed="T" n="2.0092"/> චතස්සො...පෙ.... කතං බුද්ධස්ස සාසනං’’.
                    </div>
                </div>
                <div class="centre ending">ඉත්ථං සුදං ආයස්මා උක්කාසතිකො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">උක්කාසතිකත්ථෙරස්සාපදානං තතියං.</div>
        </div>
        <div class="subhead ct_sutta" node-id="47154">
            <span class="subhead ct_sutta">4. සුමනබීජනියත්ථෙරඅපදානං</span>
            <div class="subhead-contents">
                <div class="paragraph" para="46">
                    <span class="paranum">46</span>
                    <div class="gatha"> ‘‘විපස්සිනො 
                        <pb ed="V" n="2.0050"/> භගවතො, බොධියා පාදපුත්තමෙ;
                    </div>
                    <div class="gathalast">සුමනො බීජනිං ගය්හ, අබීජිං බොධිමුත්තමං.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘එකනවුතිතො 
                        <pb ed="M" n="2.0050"/> කප්පෙ, අබීජිං බොධිමුත්තමං;
                    </div>
                    <div class="gathalast">දුග්ගතිං නාභිජානාමි, බීජනාය ඉදං ඵලං.</div>
                </div>
                <div class="paragraph" para="48">
                    <span class="paranum">48</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා සුමනබීජනියො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">සුමනබීජනියත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="47155">
            <span class="subhead ct_sutta">5. කුම්මාසදායකත්ථෙරඅපදානං</span>
            <div class="subhead-contents">
                <div class="paragraph" para="51">
                    <span class="paranum">51</span>
                    <div class="gatha"> ‘‘එසනාය 
                        <pb ed="T" n="2.0093"/> චරන්තස්ස, විපස්සිස්ස මහෙසිනො;
                    </div>
                    <div class="gathalast">රිත්තකං පත්තං දිස්වාන, කුම්මාසං පූරයිං අහං.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘එකනවුතිතො කප්පෙ, යං භික්ඛං අදදිං තදා;</div>
                    <div class="gathalast">දුග්ගතිං නාභිජානාමි, කුම්මාසස්ස ඉදං ඵලං.</div>
                </div>
                <div class="paragraph" para="53">
                    <span class="paranum">53</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="54">
                    <span class="paranum">54</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="55">
                    <span class="paranum">55</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා කුම්මාසදායකො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">කුම්මාසදායකත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="47156">
            <span class="subhead ct_sutta">6. කුසට්ඨකදායකත්ථෙරඅපදානං</span>
            <div class="subhead-contents">
                <div class="paragraph" para="56">
                    <span class="paranum">56</span>
                    <div class="gatha"> ‘‘කස්සපස්ස 
                        <pb ed="V" n="2.0051"/>
                        <pb ed="P" n="2.0416"/> භගවතො, බ්‍රාහ්මණස්ස වුසීමතො;
                    </div>
                    <div class="gathalast">පසන්නචිත්තො සුමනො, කුසට්ඨකමදාසහං.</div>
                </div>
                <div class="paragraph" para="57">
                    <span class="paranum">57</span>
                    <div class="gatha"> ‘‘ඉමස්මිංයෙව කප්පස්මිං, කුසට්ඨකමදාසහං;</div>
                    <div class="gathalast">දුග්ගතිං නාභිජානාමි, කුසට්ඨකස්සිදං ඵලං.</div>
                </div>
                <div class="paragraph" para="58">
                    <span class="paranum">58</span>
                    <div class="gatha"> ‘‘කිලෙසා 
                        <pb ed="T" n="2.0094"/>
                        <pb ed="M" n="2.0051"/> ඣාපිතා මය්හං...පෙ.... විහරාමි අනාසවො.
                    </div>
                </div>
                <div class="paragraph" para="59">
                    <span class="paranum">59</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="60">
                    <span class="paranum">60</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා කුසට්ඨකදායකො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">කුසට්ඨකදායකත්ථෙරස්සාපදානං ඡට්ඨං.</div>
        </div>
        <div class="subhead ct_sutta" node-id="47157">
            <span class="subhead ct_sutta">7. ගිරිපුන්නාගියත්ථෙරඅපදානං</span>
            <div class="subhead-contents">
                <div class="paragraph" para="61">
                    <span class="paranum">61</span>
                    <div class="gatha"> ‘‘සොභිතො නාම සම්බුද්ධො, චිත්තකූටෙ වසී තදා;</div>
                    <div class="gathalast">ගහෙත්වා ගිරිපුන්නාගං, සයම්භුං අභිපූජයිං.</div>
                </div>
                <div class="paragraph" para="62">
                    <span class="paranum">62</span>
                    <div class="gatha"> ‘‘චතුන්නවුතිතො කප්පෙ, යං බුද්ධමභිපූජයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="63">
                    <span class="paranum">63</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="64">
                    <span class="paranum">64</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="65">
                    <span class="paranum">65</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං 
                    <pb ed="T" n="2.0095"/> සුදං ආයස්මා ගිරිපුන්නාගියො ථෙරො ඉමා ගාථායො අභාසිත්ථාති.
                </div>
            </div>
            <div class="centre ct_sutta ending">ගිරිපුන්නාගියත්ථෙරස්සාපදානං සත්තමං.</div>
        </div>
        <div class="subhead ct_sutta" node-id="47158">
            <span class="subhead ct_sutta">8. වල්ලිකාරඵලදායකත්ථෙරඅපදානං</span>
            <div class="subhead-contents">
                <div class="paragraph" para="66">
                    <span class="paranum">66</span>
                    <div class="gatha"> ‘‘සුමනො 
                        <pb ed="V" n="2.0052"/> නාම සම්බුද්ධො, තක්කරායං වසී තදා;
                    </div>
                    <div class="gathalast">වල්ලිකාරඵලං ගය්හ, සයම්භුස්ස අදාසහං.</div>
                </div>
                <div class="paragraph" para="67">
                    <span class="paranum">67</span>
                    <div class="gatha"> ‘‘එකතිංසෙ ඉතො කප්පෙ, යං ඵලං අදදිං තදා;</div>
                    <div class="gathalast">දුග්ගතිං නාභිජානාමි, ඵලදානස්සිදං ඵලං.</div>
                </div>
                <div class="paragraph" para="68">
                    <span class="paranum">68</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="69">
                    <span class="paranum">69</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="70">
                    <span class="paranum">70</span>
                    <div class="gatha"> ‘‘පටිසම්භිදා 
                        <pb ed="M" n="2.0052"/> චතස්සො...පෙ.... කතං බුද්ධස්ස සාසනං’’.
                    </div>
                </div>
                <div class="centre ending">ඉත්ථං සුදං ආයස්මා වල්ලිකාරඵලදායකො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">වල්ලිකාරඵලදායකත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="47159">
            <span class="subhead ct_sutta">9. පානධිදායකත්ථෙරඅපදානං</span>
            <div class="subhead-contents">
                <div class="paragraph" para="71">
                    <span class="paranum">71</span>
                    <div class="gatha"> ‘‘අනොමදස්සී 
                        <pb ed="P" n="2.0417"/> භගවා, ලොකජෙට්ඨො නරාසභො;
                    </div>
                    <div class="gathalast">දිවාවිහාරා නික්ඛම්ම, පථමාරුහි 
                        <span class="note">(පීතිමාරුය්හි (ස්‍යා.))</span> චක්ඛුමා.
                    </div>
                </div>
                <div class="paragraph" para="72">
                    <span class="paranum">72</span>
                    <div class="gatha"> ‘‘පානධිං 
                        <pb ed="T" n="2.0096"/> සුකතං ගය්හ, අද්ධානං පටිපජ්ජහං;
                    </div>
                    <div class="gathalast">තත්ථද්දසාසිං සම්බුද්ධං, පත්තිකං චාරුදස්සනං.</div>
                </div>
                <div class="paragraph" para="73">
                    <span class="paranum">73</span>
                    <div class="gatha"> ‘‘සකං චිත්තං පසාදෙත්වා, නීහරිත්වාන පානධිං;</div>
                    <div class="gathalast">පාදමූලෙ ඨපෙත්වාන, ඉදං වචනමබ්‍රවිං.</div>
                </div>
                <div class="paragraph" para="74">
                    <span class="paranum">74</span>
                    <div class="gatha"> ‘‘‘අභිරූහ මහාවීර, සුගතින්ද විනායක;</div>
                    <div class="gathalast">ඉතො ඵලං ලභිස්සාමි, සො මෙ අත්ථො සමිජ්ඣතු’.</div>
                </div>
                <div class="paragraph" para="75">
                    <span class="paranum">75</span>
                    <div class="gatha"> ‘‘අනොමදස්සී භගවා, ලොකජෙට්ඨො නරාසභො;</div>
                    <div class="gathalast">පානධිං අභිරූහිත්වා, ඉදං වචනමබ්‍රවි.</div>
                </div>
                <div class="paragraph" para="76">
                    <span class="paranum">76</span>
                    <div class="gatha"> ‘‘‘යො පානධිං මෙ අදාසි, පසන්නො සෙහි පාණිභි;</div>
                    <div class="gathalast">තමහං කිත්තයිස්සාමි, සුණාථ මම භාසතො’.</div>
                </div>
                <div class="paragraph" para="77">
                    <span class="paranum">77</span>
                    <div class="gatha"> ‘‘බුද්ධස්ස 
                        <pb ed="V" n="2.0053"/> ගිරමඤ්ඤාය, සබ්බෙ දෙවා සමාගතා;
                    </div>
                    <div class="gathalast">උදග්ගචිත්තා සුමනා, වෙදජාතා කතඤ්ජලී.</div>
                </div>
                <div class="paragraph" para="78">
                    <span class="paranum">78</span>
                    <div class="gatha"> ‘‘පානධීනං පදානෙන, සුඛිතොයං භවිස්සති;</div>
                    <div class="gathalast">පඤ්චපඤ්ඤාසක්ඛත්තුඤ්ච, දෙවරජ්ජං කරිස්සති.</div>
                </div>
                <div class="paragraph" para="79">
                    <span class="paranum">79</span>
                    <div class="gatha"> ‘‘සහස්සක්ඛත්තුං රාජා ච, චක්කවත්තී භවිස්සති;</div>
                    <div class="gathalast">පදෙසරජ්ජං විපුලං, ගණනාතො අසඞ්ඛියං.</div>
                </div>
                <div class="paragraph" para="80">
                    <span class="paranum">80</span>
                    <div class="gatha"> ‘‘අපරිමෙය්‍යෙ ඉතො කප්පෙ, ඔක්කාකකුලසම්භවො;</div>
                    <div class="gathalast">ගොතමො නාම ගොත්තෙන 
                        <span class="note">(නාමෙන (සබ්බත්ථ))</span>, සත්ථා ලොකෙ භවිස්සති.
                    </div>
                </div>
                <div class="paragraph" para="81">
                    <span class="paranum">81</span>
                    <div class="gatha"> ‘‘තස්ස 
                        <pb ed="M" n="2.0053"/> ධම්මෙසු දායාදො, ඔරසො ධම්මනිම්මිතො;
                    </div>
                    <div class="gathalast">සබ්බාසවෙ පරිඤ්ඤාය, නිබ්බායිස්සතිනාසවො.</div>
                </div>
                <div class="paragraph" para="82">
                    <span class="paranum">82</span>
                    <div class="gatha"> ‘‘දෙවලොකෙ 
                        <pb ed="T" n="2.0097"/> මනුස්සෙ වා, නිබ්බත්තිස්සති පුඤ්ඤවා;
                    </div>
                    <div class="gathalast">දෙවයානපටිභාගං, යානං පටිලභිස්සති.</div>
                </div>
                <div class="paragraph" para="83">
                    <span class="paranum">83</span>
                    <div class="gatha"> ‘‘පාසාදා සිවිකා වය්හං, හත්ථිනො සමලඞ්කතා;</div>
                    <div class="gathalast">රථා වාජඤ්ඤසංයුත්තා, සදා පාතුභවන්ති මෙ.</div>
                </div>
                <div class="paragraph" para="84">
                    <span class="paranum">84</span>
                    <div class="gatha"> ‘‘අගාරා නික්ඛමන්තොපි, රථෙන නික්ඛමිං අහං;</div>
                    <div class="gathalast">කෙසෙසු ඡිජ්ජමානෙසු, අරහත්තමපාපුණිං.</div>
                </div>
                <div class="paragraph" para="85">
                    <span class="paranum">85</span>
                    <div class="gatha"> ‘‘ලාභා මය්හං සුලද්ධං මෙ, වාණිජ්ජං සුප්පයොජිතං;</div>
                    <div class="gathalast">දත්වාන පානධිං එකං, පත්තොම්හි අචලං පදං.</div>
                </div>
                <div class="paragraph" para="86">
                    <span class="paranum">86</span>
                    <div class="gatha"> ‘‘අපරිමෙය්‍යෙ ඉතො කප්පෙ, යං පානධිමදාසහං;</div>
                    <div class="gathalast">දුග්ගතිං නාභිජානාමි, පානධිස්ස ඉදං ඵලං.</div>
                </div>
                <div class="paragraph" para="87">
                    <span class="paranum">87</span>
                    <div class="gatha"> ‘‘කිලෙසා 
                        <pb ed="P" n="2.0418"/> ඣාපිතා මය්හං...පෙ.... විහරාමි අනාසවො.
                    </div>
                </div>
                <div class="paragraph" para="88">
                    <span class="paranum">88</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="89">
                    <span class="paranum">89</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා පානධිදායකො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">පානධිදායකත්ථෙරස්සාපදානං නවමං.</div>
        </div>
        <div class="subhead ct_sutta" node-id="471510">
            <span class="subhead ct_sutta">10. පුලිනචඞ්කමියත්ථෙරඅපදානං</span>
            <div class="subhead-contents">
                <div class="paragraph" para="90">
                    <span class="paranum">90</span>
                    <div class="gatha"> ‘‘මිගලුද්දො 
                        <pb ed="T" n="2.0098"/>
                        <pb ed="V" n="2.0054"/> පුරෙ ආසිං, අරඤ්ඤෙ කානනෙ අහං;
                    </div>
                    <div class="gathalast">වාතමිගං ගවෙසන්තො, චඞ්කමං අද්දසං අහං.</div>
                </div>
                <div class="paragraph" para="91">
                    <span class="paranum">91</span>
                    <div class="gatha"> ‘‘උච්ඡඞ්ගෙන පුලිනං 
                        <span class="note">(පුළිනං (සී. ස්‍යා. පී. ක.))</span> ගය්හ, චඞ්කමෙ ඔකිරිං අහං;
                    </div>
                    <div class="gathalast">පසන්නචිත්තො සුමනො, සුගතස්ස සිරීමතො.</div>
                </div>
                <div class="paragraph" para="92">
                    <span class="paranum">92</span>
                    <div class="gatha"> ‘‘එකතිංසෙ ඉතො කප්පෙ, පුලිනං ඔකිරිං අහං;</div>
                    <div class="gathalast">දුග්ගතිං නාභිජානාමි, පුලිනස්ස ඉදං ඵලං.</div>
                </div>
                <div class="paragraph" para="93">
                    <span class="paranum">93</span>
                    <div class="gatha"> ‘‘කිලෙසා 
                        <pb ed="M" n="2.0054"/> ඣාපිතා මය්හං...පෙ.... විහරාමි අනාසවො.
                    </div>
                </div>
                <div class="paragraph" para="94">
                    <span class="paranum">94</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="95">
                    <span class="paranum">95</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා පුලිනචඞ්කමියො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">පුලිනචඞ්කමියත්ථෙරස්සාපදානං දසමං.</div>
        </div>
    </div>
    <div class="centre ct_vagga ending">නළමාලිවග්ගො අට්ඨචත්තාලීසමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">නළමාලී මණිදදො, උක්කාසතිකබීජනී;</div>
        <div class="gathalast ct_vagga">කුම්මාසො ච කුසට්ඨො ච, ගිරිපුන්නාගියොපි ච.</div>
        <div class="ct_vagga gatha">වල්ලිකාරො 
            <pb ed="T" n="2.0099"/> පානධිදො, අථො පුලිනචඞ්කමො;
        </div>
        <div class="gathalast ct_vagga">ගාථායො පඤ්චනවුති, ගණිතායො විභාවිභි.</div>
    </div>
</div>