<div class="chapter ct_samyuththa" node-id="21180">
    <span class="chapter ct_samyuththa">9. වනසංයුත්තං</span>
    <div class="chapter-contents">
        <div class="subhead ct_sutta" node-id="21181">
            <span class="subhead ct_sutta">1. විවෙකසුත්තං</span>
            <div class="subhead-contents">
                <div class="paragraph" para="221">
                    <span class="paranum">221</span>
                    <div class="bodytext"> එවං 
                        <pb ed="T" n="1.0290"/>
                        <pb ed="V" n="1.0228"/>
                        <pb ed="P" n="1.0197"/>
                        <pb ed="M" n="1.0199"/> මෙ සුතං - එකං සමයං අඤ්ඤතරො භික්ඛු කොසලෙසු විහරති අඤ්ඤතරස්මිං වනසණ්ඩෙ. තෙන ඛො පන සමයෙන සො භික්ඛු දිවාවිහාරගතො පාපකෙ අකුසලෙ විතක්කෙ විතක්කෙති ගෙහනිස්සිතෙ. අථ ඛො යා තස්මිං වනසණ්ඩෙ අධිවත්ථා දෙවතා තස්ස භික්ඛුනො අනුකම්පිකා අත්ථකාමා තං භික්ඛුං සංවෙජෙතුකාමා යෙන සො භික්ඛු තෙනුපසඞ්කමි; උපසඞ්කමිත්වා තං භික්ඛුං ගාථාහි අජ්ඣභාසි -
                    </div>
                    <div class="gatha">‘‘විවෙකකාමොසි වනං පවිට්ඨො,</div>
                    <div class="gatha">අථ තෙ මනො නිච්ඡරතී බහිද්ධා;</div>
                    <div class="gatha">ජනො ජනස්මිං විනයස්සු ඡන්දං,</div>
                    <div class="gathalast">තතො සුඛී හොහිසි වීතරාගො.</div>
                    <div class="gatha">‘‘අරතිං පජහාසි සතො, භවාසි සතං තං සාරයාමසෙ;</div>
                    <div class="gathalast">පාතාලරජො හි දුත්තරො, මා තං කාමරජො අවාහරි.</div>
                    <div class="gatha">‘‘සකුණො යථා පංසුකුන්ථිතො 
                        <span class="note">(පංසුකුණ්ඨිතො (ක.), පංසුකුණ්ඩිතො (සී. ස්‍යා. කං. පී.))</span>, විධුනං පාතයති සිතං රජං;
                    </div>
                    <div class="gathalast">එවං 
                        <pb ed="T" n="1.0291"/> භික්ඛු පධානවා සතිමා, විධුනං පාතයති සිතං රජ’’න්ත්න්ත්ති.
                    </div>
                    <div class="bodytext">අථ ඛො සො භික්ඛු තාය දෙවතාය සංවෙජිතො සංවෙගමාපාදීති.</div>
                </div>
            </div>
        </div>
        <div class="subhead ct_sutta" node-id="21182">
            <span class="subhead ct_sutta">2. උපට්ඨානසුත්තං</span>
            <div class="subhead-contents">
                <div class="paragraph" para="222">
                    <span class="paranum">222</span>
                    <div class="bodytext"> එකං 
                        <pb ed="V" n="1.0229"/> සමයං අඤ්ඤතරො භික්ඛු කොසලෙසු විහරති අඤ්ඤතරස්මිං වනසණ්ඩෙ. තෙන 
                        <pb ed="P" n="1.0198"/> ඛො පන සමයෙන සො භික්ඛු දිවාවිහාරගතො සුපති. අථ ඛො යා තස්මිං වනසණ්ඩෙ අධිවත්ථා දෙවතා තස්ස භික්ඛුනො අනුකම්පිකා අත්ථකාමා තං භික්ඛුං සංවෙජෙතුකාමා යෙන සො භික්ඛු තෙනුපසඞ්කමි; උපසඞ්කමිත්වා තං භික්ඛුං ගාථාහි අජ්ඣභාසි -
                    </div>
                    <div class="gatha">‘‘උට්ඨෙහි භික්ඛු කිං සෙසි, කො අත්ථො සුපිතෙන 
                        <span class="note">(සුපිනෙන (සී.))</span> තෙ;
                    </div>
                    <div class="gathalast">ආතුරස්ස හි කා නිද්දා, සල්ලවිද්ධස්ස රුප්පතො.</div>
                    <div class="gatha">‘‘යාය 
                        <pb ed="M" n="1.0200"/> සද්ධාය පබ්බජිතො 
                        <span class="note">(යාය සද්ධාපබ්බජිතො (සී. ස්‍යා. කං.))</span>, අගාරස්මානගාරියං;
                    </div>
                    <div class="gathalast">තමෙව සද්ධං බ්‍රූහෙහි, මා නිද්දාය වසං ගමී’’ති.</div>
                    <div class="gatha">‘‘අනිච්චා අද්ධුවා කාමා, යෙසු මන්දොව මුච්ඡිතො;</div>
                    <div class="gathalast">බද්ධෙසු 
                        <span class="note">(ඛන්ධෙසු (සී.))</span> මුත්තං අසිතං, කස්මා පබ්බජිතං තපෙ.
                    </div>
                    <div class="gatha">‘‘ඡන්දරාගස්ස විනයා, අවිජ්ජාසමතික්කමා;</div>
                    <div class="gathalast">තං ඤාණං පරමොදානං 
                        <span class="note">(පරියොදාතං (සී. පී.), පරමොදාතං (ස්‍යා. කං.), පරමවොදානං (සී. අට්ඨ.))</span>, කස්මා පබ්බජිතං තපෙ.
                    </div>
                    <div class="gatha">‘‘ඡෙත්වා 
                        <pb ed="T" n="1.0292"/>
                        <span class="note">(භෙත්වා (සී. ස්‍යා. කං. පී.))</span> අවිජ්ජං විජ්ජාය, ආසවානං පරික්ඛයා;
                    </div>
                    <div class="gathalast">අසොකං අනුපායාසං, කස්මා පබ්බජිතං තපෙ.</div>
                    <div class="gatha">‘‘ආරද්ධවීරියං පහිතත්තං, නිච්චං දළ්හපරක්කමං;</div>
                    <div class="gathalast">නිබ්බානං අභිකඞ්ඛන්තං, කස්මා පබ්බජිතං තපෙ’’ති.</div>
                </div>
            </div>
        </div>
        <div class="subhead ct_sutta" node-id="21183">
            <span class="subhead ct_sutta">3. කස්සපගොත්තසුත්තං</span>
            <div class="subhead-contents">
                <div class="paragraph" para="223">
                    <span class="paranum">223</span>
                    <div class="bodytext"> එකං සමයං ආයස්මා කස්සපගොත්තො කොසලෙසු විහරති අඤ්ඤතරස්මිං වනසණ්ඩෙ. තෙන 
                        <pb ed="V" n="1.0230"/> ඛො පන සමයෙන ආයස්මා කස්සපගොත්තො දිවාවිහාරගතො අඤ්ඤතරං ඡෙතං ඔවදති. අථ ඛො යා තස්මිං වනසණ්ඩෙ අධිවත්ථා දෙවතා ආයස්මන්තං කස්සපගොත්තං සංවෙජෙතුකාමා යෙනායස්මා කස්සපගොත්තො තෙනුපසඞ්කමි; උපසඞ්කමිත්වා ආයස්මන්තං කස්සපගොත්තං ගාථාහි අජ්ඣභාසි -
                    </div>
                    <div class="gatha">‘‘ගිරිදුග්ගචරං ඡෙතං, අප්පපඤ්ඤං අචෙතසං;</div>
                    <div class="gathalast">අකාලෙ ඔවදං භික්ඛු, මන්දොව පටිභාති මං.</div>
                    <div class="gatha">‘‘සුණාති න විජානාති, ආලොකෙති න පස්සති;</div>
                    <div class="gathalast">ධම්මස්මිං භඤ්ඤමානස්මිං, අත්ථං බාලො න බුජ්ඣති.</div>
                    <div class="gatha">‘‘සචෙපි 
                        <pb ed="P" n="1.0199"/> දස පජ්ජොතෙ, ධාරයිස්සසි කස්සප;
                    </div>
                    <div class="gathalast">නෙව දක්ඛති රූපානි, චක්ඛු හිස්ස න විජ්ජතී’’ති.</div>
                    <div class="bodytext">අථ ඛො ආයස්මා කස්සපගොත්තො තාය දෙවතාය සංවෙජිතො සංවෙගමාපාදීති.</div>
                </div>
            </div>
        </div>
        <div class="subhead ct_sutta" node-id="21184">
            <span class="subhead ct_sutta">4. සම්බහුලසුත්තං</span>
            <div class="subhead-contents">
                <div class="paragraph" para="224">
                    <span class="paranum">224</span>
                    <div class="bodytext"> එකං 
                        <pb ed="T" n="1.0293"/>
                        <pb ed="M" n="1.0201"/> සමයං සම්බහුලා භික්ඛූ කොසලෙසු විහරන්ති අඤ්ඤතරස්මිං වනසණ්ඩෙ. අථ ඛො තෙ භික්ඛූ වස්සංවුට්ඨා 
                        <span class="note">(වස්සංවුත්ථා (සී. ස්‍යා. කං. පී.))</span> තෙමාසච්චයෙන චාරිකං පක්කමිංසු. අථ ඛො යා තස්මිං වනසණ්ඩෙ අධිවත්ථා දෙවතා තෙ භික්ඛූ අපස්සන්තී පරිදෙවමානා තායං වෙලායං ඉමං ගාථං අභාසි -
                    </div>
                    <div class="gatha">‘‘අරති විය මෙජ්ජ ඛායති,</div>
                    <div class="gatha">බහුකෙ දිස්වාන විවිත්තෙ ආසනෙ;</div>
                    <div class="gatha">තෙ චිත්තකථා බහුස්සුතා,</div>
                    <div class="gathalast">කොමෙ ගොතමසාවකා ගතා’’ති.</div>
                    <div class="bodytext">එවං වුත්තෙ, අඤ්ඤතරා දෙවතා තං දෙවතං ගාථාය පච්චභාසි -</div>
                    <div class="gatha">‘‘මාගධං 
                        <pb ed="V" n="1.0231"/> ගතා කොසලං ගතා, එකච්චියා පන වජ්ජිභූමියා;
                    </div>
                    <div class="gathalast">මගා විය අසඞ්ගචාරිනො, අනිකෙතා විහරන්ති භික්ඛවො’’ති.</div>
                </div>
            </div>
        </div>
        <div class="subhead ct_sutta" node-id="21185">
            <span class="subhead ct_sutta">5. ආනන්දසුත්තං</span>
            <div class="subhead-contents">
                <div class="paragraph" para="225">
                    <span class="paranum">225</span>
                    <div class="bodytext"> එකං සමයං ආයස්මා ආනන්දො කොසලෙසු විහරති අඤ්ඤතරස්මිං වනසණ්ඩෙ. තෙන ඛො පන සමයෙන ආයස්මා ආනන්දො අතිවෙලං ගිහිසඤ්ඤත්තිබහුලො විහරති. අථ ඛො යා තස්මිං වනසණ්ඩෙ අධිවත්ථා දෙවතා ආයස්මතො ආනන්දස්ස 
                        <pb ed="T" n="1.0294"/> අනුකම්පිකා අත්ථකාමා ආයස්මන්තං ආනන්දං සංවෙජෙතුකාමා යෙනායස්මා ආනන්දො තෙනුපසඞ්කමි; උපසඞ්කමිත්වා ආයස්මන්තං ආනන්දං ගාථාය අජ්ඣභාසි -
                    </div>
                    <div class="gatha">‘‘රුක්ඛමූලගහනං පසක්කිය, නිබ්බානං හදයස්මිං ඔපිය;</div>
                    <div class="gathalast">ඣා 
                        <pb ed="P" n="1.0200"/> ගොතම මා පමාදො 
                        <span class="note">(මා ච පමාදො (සී. පී.))</span>, කිං තෙ බිළිබිළිකා කරිස්සතී’’ති.
                    </div>
                    <div class="bodytext">අථ ඛො ආයස්මා ආනන්දො තාය දෙවතාය සංවෙජිතො සංවෙගමාපාදීති.</div>
                </div>
            </div>
        </div>
        <div class="subhead ct_sutta" node-id="21186">
            <span class="subhead ct_sutta">6. අනුරුද්ධසුත්තං</span>
            <div class="subhead-contents">
                <div class="paragraph" para="226">
                    <span class="paranum">226</span>
                    <div class="bodytext"> එකං සමයං ආයස්මා අනුරුද්ධො කොසලෙසු විහරති අඤ්ඤතරස්මිං වනසණ්ඩෙ. අථ ඛො අඤ්ඤතරා තාවතිංසකායිකා දෙවතා ජාලිනී 
                        <pb ed="M" n="1.0202"/> නාම ආයස්මතො අනුරුද්ධස්ස පුරාණදුතියිකා යෙනායස්මා අනුරුද්ධො තෙනුපසඞ්කමි; උපසඞ්කමිත්වා ආයස්මන්තං අනුරුද්ධං ගාථාය අජ්ඣභාසි -
                    </div>
                    <div class="gatha">‘‘තත්ථ චිත්තං පණිධෙහි, යත්ථ තෙ වුසිතං පුරෙ;</div>
                    <div class="gatha">තාවතිංසෙසු දෙවෙසු, සබ්බකාමසමිද්ධිසු;</div>
                    <div class="gathalast">පුරක්ඛතො පරිවුතො, දෙවකඤ්ඤාහි සොභසී’’ති.</div>
                    <div class="gatha">‘‘දුග්ගතා 
                        <pb ed="V" n="1.0232"/> දෙවකඤ්ඤායො, සක්කායස්මිං පතිට්ඨිතා;
                    </div>
                    <div class="gathalast">තෙ චාපි දුග්ගතා සත්තා, දෙවකඤ්ඤාහි පත්ථිතා’’ති.</div>
                    <div class="gatha">‘‘න 
                        <pb ed="T" n="1.0295"/> තෙ සුඛං පජානන්ති, යෙ න පස්සන්ති නන්දනං;
                    </div>
                    <div class="gathalast">ආවාසං නරදෙවානං, තිදසානං යසස්සින’’න්ති.</div>
                    <div class="gatha">‘‘න ත්වං බාලෙ විජානාසි, යථා අරහතං වචො;</div>
                    <div class="gatha">අනිච්චා සබ්බසඞ්ඛාරා, උප්පාදවයධම්මිනො;</div>
                    <div class="gathalast">උප්පජ්ජිත්වා නිරුජ්ඣන්ති, තෙසං වූපසමො සුඛො.</div>
                    <div class="gatha">‘‘නත්ථි දානි පුනාවාසො, දෙවකායස්මි ජාලිනි;</div>
                    <div class="gathalast">වික්ඛීණො ජාතිසංසාරො, නත්ථි දානි පුනබ්භවො’’ති.</div>
                </div>
            </div>
        </div>
        <div class="subhead ct_sutta" node-id="21187">
            <span class="subhead ct_sutta">7. නාගදත්තසුත්තං</span>
            <div class="subhead-contents">
                <div class="paragraph" para="227">
                    <span class="paranum">227</span>
                    <div class="bodytext"> එකං සමයං ආයස්මා නාගදත්තො කොසලෙසු විහරති අඤ්ඤතරස්මිං වනසණ්ඩෙ. තෙන ඛො පන සමයෙන ආයස්මා නාගදත්තො අතිකාලෙන ගාමං පවිසති, අතිදිවා පටික්කමති. අථ ඛො යා තස්මිං වනසණ්ඩෙ අධිවත්ථා දෙවතා ආයස්මතො නාගදත්තස්ස අනුකම්පිකා අත්ථකාමා ආයස්මන්තං නාගදත්තං සංවෙජෙතුකාමා යෙනායස්මා නාගදත්තො තෙනුපසඞ්කමි; උපසඞ්කමිත්වා 
                        <pb ed="P" n="1.0201"/> ආයස්මන්තං නාගදත්තං ගාථාහි අජ්ඣභාසි -
                    </div>
                    <div class="gatha">‘‘කාලෙ පවිස නාගදත්ත, දිවා ච ආගන්ත්වා අතිවෙලචාරී;</div>
                    <div class="gathalast">සංසට්ඨො ගහට්ඨෙහි, සමානසුඛදුක්ඛො.</div>
                    <div class="gatha">‘‘භායාමි නාගදත්තං සුප්පගබ්භං, කුලෙසු විනිබද්ධං;</div>
                    <div class="gathalast">මා හෙව මච්චුරඤ්ඤො බලවතො, අන්තකස්ස වසං උපෙසී’’ති 
                        <span class="note">(වසමෙය්‍යාති (සී. පී.), වසමෙසීති (ස්‍යා. කං.))</span>.
                    </div>
                    <div class="bodytext">අථ 
                        <pb ed="M" n="1.0203"/> ඛො ආයස්මා නාගදත්තො තාය දෙවතාය සංවෙජිතො සංවෙගමාපාදීති.
                    </div>
                </div>
            </div>
        </div>
        <div class="subhead ct_sutta" node-id="21188">
            <span class="subhead ct_sutta">8. කුලඝරණීසුත්තං</span>
            <div class="subhead-contents">
                <div class="paragraph" para="228">
                    <span class="paranum">228</span>
                    <div class="bodytext"> එකං 
                        <pb ed="T" n="1.0296"/>
                        <pb ed="V" n="1.0233"/> සමයං අඤ්ඤතරො භික්ඛු කොසලෙසු විහරති අඤ්ඤතරස්මිං වනසණ්ඩෙ. තෙන ඛො පන සමයෙන සො භික්ඛු අඤ්ඤතරස්මිං කුලෙ අතිවෙලං අජ්ඣොගාළ්හප්පත්තො විහරති. අථ ඛො යා තස්මිං වනසණ්ඩෙ අධිවත්ථා දෙවතා තස්ස භික්ඛුනො අනුකම්පිකා අත්ථකාමා තං භික්ඛුං සංවෙජෙතුකාමා යා තස්මිං කුලෙ කුලඝරණී, තස්සා වණ්ණං අභිනිම්මිනිත්වා යෙන සො භික්ඛු තෙනුපසඞ්කමි; උපසඞ්කමිත්වා තං භික්ඛුං ගාථාය අජ්ඣභාසි -
                    </div>
                    <div class="gatha">‘‘නදීතීරෙසු සණ්ඨානෙ, සභාසු රථියාසු ච;</div>
                    <div class="gathalast">ජනා සඞ්ගම්ම මන්තෙන්ති, මඤ්ච තඤ්ච 
                        <span class="note">(ත්වඤ්ච (ක.))</span> කිමන්තර’’න්ති.
                    </div>
                    <div class="gatha">‘‘බහූහි සද්දා පච්චූහා, ඛමිතබ්බා තපස්සිනා;</div>
                    <div class="gathalast">න තෙන මඞ්කු හොතබ්බං, න හි තෙන කිලිස්සති.</div>
                    <div class="gatha">‘‘යො ච සද්දපරිත්තාසී, වනෙ වාතමිගො යථා;</div>
                    <div class="gathalast">ලහුචිත්තොති තං ආහු, නාස්ස සම්පජ්ජතෙ වත’’න්ති.</div>
                </div>
            </div>
        </div>
        <div class="subhead ct_sutta" node-id="21189">
            <span class="subhead ct_sutta">9. වජ්ජිපුත්තසුත්තං</span>
            <div class="subhead-contents">
                <div class="paragraph" para="229">
                    <span class="paranum">229</span>
                    <div class="bodytext"> එකං සමයං අඤ්ඤතරො වජ්ජිපුත්තකො භික්ඛු වෙසාලියං විහරති අඤ්ඤතරස්මිං වනසණ්ඩෙ. තෙන ඛො පන සමයෙන වෙසාලියං වජ්ජිපුත්තකො සබ්බරත්තිචාරො හොති. අථ 
                        <pb ed="P" n="1.0202"/> ඛො සො භික්ඛු වෙසාලියා තූරිය-තාළිත-වාදිත-නිග්ඝොසසද්දං 
                        <pb ed="T" n="1.0297"/> සුත්වා පරිදෙවමානො තායං වෙලායං ඉමං ගාථං අභාසි -
                    </div>
                    <div class="gatha">‘‘එකකා මයං අරඤ්ඤෙ විහරාම,</div>
                    <div class="gatha">අපවිද්ධංව 
                        <span class="note">(අපවිට්ඨංව (ස්‍යා. කං.))</span> වනස්මිං දාරුකං;
                    </div>
                    <div class="gatha">එතාදිසිකාය රත්තියා,</div>
                    <div class="gathalast">කො සු නාමම්හෙහි 
                        <span class="note">(නාම අම්හෙහි (සී. පී.))</span> පාපියො’’ති.
                    </div>
                    <div class="bodytext">අථ 
                        <pb ed="V" n="1.0234"/> ඛො යා තස්මිං වනසණ්ඩෙ අධිවත්ථා දෙවතා තස්ස භික්ඛුනො අනුකම්පිකා අත්ථකාමා තං භික්ඛුං සංවෙජෙතුකාමා යෙන සො භික්ඛු තෙනුපසඞ්කමි; උපසඞ්කමිත්වා තං භික්ඛුං ගාථාය අජ්ඣභාසි -
                    </div>
                    <div class="gatha">‘‘එකකොව 
                        <pb ed="M" n="1.0204"/> ත්වං අරඤ්ඤෙ විහරසි, අපවිද්ධංව වනස්මිං දාරුකං;
                    </div>
                    <div class="gathalast">තස්ස තෙ බහුකා පිහයන්ති, නෙරයිකා විය සග්ගගාමින’’න්ති.</div>
                    <div class="bodytext">අථ ඛො සො භික්ඛු තාය දෙවතාය සංවෙජිතො සංවෙගමාපාදීති.</div>
                </div>
            </div>
        </div>
        <div class="subhead ct_sutta" node-id="211810">
            <span class="subhead ct_sutta">10. සජ්ඣායසුත්තං</span>
            <div class="subhead-contents">
                <div class="paragraph" para="230">
                    <span class="paranum">230</span>
                    <div class="bodytext"> එකං සමයං අඤ්ඤතරො භික්ඛු කොසලෙසු විහරති අඤ්ඤතරස්මිං වනසණ්ඩෙ. තෙන ඛො පන සමයෙන සො භික්ඛු යං සුදං පුබ්බෙ අතිවෙලං සජ්ඣායබහුලො විහරති සො අපරෙන සමයෙන අප්පොස්සුක්කො තුණ්හීභූතො සඞ්කසායති. අථ ඛො යා තස්මිං වනසණ්ඩෙ අධිවත්ථා දෙවතා තස්ස භික්ඛුනො ධම්මං අසුණන්තී යෙන සො භික්ඛු තෙනුපසඞ්කමි; උපසඞ්කමිත්වා තං 
                        <pb ed="T" n="1.0298"/> භික්ඛුං ගාථාය අජ්ඣභාසි -
                    </div>
                    <div class="gatha">‘‘කස්මා තුවං ධම්මපදානි භික්ඛු, නාධීයසි භික්ඛූහි සංවසන්තො;</div>
                    <div class="gathalast">සුත්වාන ධම්මං ලභතිප්පසාදං, දිට්ඨෙව ධම්මෙ ලභතිප්පසංස’’න්ති.</div>
                    <div class="gatha">‘‘අහු පුරෙ ධම්මපදෙසු ඡන්දො, යාව විරාගෙන සමාගමිම්හ;</div>
                    <div class="gatha">යතො 
                        <pb ed="P" n="1.0203"/> විරාගෙන සමාගමිම්හ, යං කිඤ්චි දිට්ඨංව සුතං මුතං වා;
                    </div>
                    <div class="gathalast">අඤ්ඤාය නික්ඛෙපනමාහු සන්තො’’ති.</div>
                </div>
            </div>
        </div>
        <div class="subhead ct_sutta" node-id="211811">
            <span class="subhead ct_sutta">11. අකුසලවිතක්කසුත්තං</span>
            <div class="subhead-contents">
                <div class="paragraph" para="231">
                    <span class="paranum">231</span>
                    <div class="bodytext"> එකං සමයං අඤ්ඤතරො භික්ඛු කොසලෙසු විහරති අඤ්ඤතරස්මිං වනසණ්ඩෙ. තෙන ඛො පන සමයෙන සො භික්ඛු දිවාවිහාරගතො පාපකෙ අකුසලෙ විතක්කෙ විතක්කෙති, සෙය්‍යථිදං 
                        <pb ed="V" n="1.0235"/> - කාමවිතක්කං, බ්‍යාපාදවිතක්කං, විහිංසාවිතක්කං. අථ ඛො යා තස්මිං වනසණ්ඩෙ අධිවත්ථා දෙවතා තස්ස භික්ඛුනො අනුකම්පිකා අත්ථකාමා තං භික්ඛුං සංවෙජෙතුකාමා යෙන සො භික්ඛු තෙනුපසඞ්කමි; උපසඞ්කමිත්වා තං භික්ඛුං ගාථාහි අජ්ඣභාසි -
                    </div>
                    <div class="gatha">‘‘අයොනිසො 
                        <pb ed="T" n="1.0299"/> මනසිකාරා, සො විතක්කෙහි ඛජ්ජසි;
                    </div>
                    <div class="gathalast">අයොනිසො 
                        <span class="note">(අයොනිං (පී. ක.))</span> පටිනිස්සජ්ජ, යොනිසො අනුචින්තය.
                    </div>
                    <div class="gatha">‘‘සත්ථාරං 
                        <pb ed="M" n="1.0205"/> ධම්මමාරබ්භ, සඞ්ඝං සීලානි අත්තනො;
                    </div>
                    <div class="gatha">අධිගච්ඡසි පාමොජ්ජං, පීතිසුඛමසංසයං;</div>
                    <div class="gathalast">තතො පාමොජ්ජබහුලො, දුක්ඛස්සන්තං කරිස්සසී’’ති.</div>
                    <div class="bodytext">අථ ඛො සො භික්ඛු තාය දෙවතාය සංවෙජිතො සංවෙගමාපාදීති.</div>
                </div>
            </div>
        </div>
        <div class="subhead ct_sutta" node-id="211812">
            <span class="subhead ct_sutta">12. මජ්ඣන්හිකසුත්තං</span>
            <div class="subhead-contents">
                <div class="paragraph" para="232">
                    <span class="paranum">232</span>
                    <div class="bodytext"> එකං සමයං අඤ්ඤතරො භික්ඛු කොසලෙසු විහරති අඤ්ඤතරස්මිං වනසණ්ඩෙ. අථ ඛො තස්මිං වනසණ්ඩෙ අධිවත්ථා දෙවතා යෙන සො භික්ඛු තෙනුපසඞ්කමි; උපසඞ්කමිත්වා තස්ස භික්ඛුනො සන්තිකෙ ඉමං ගාථං අභාසි -</div>
                    <div class="gatha">‘‘ඨිතෙ මජ්ඣන්හිකෙ කාලෙ, සන්නිසීවෙසු 
                        <span class="note">(සන්නිසින්නෙසු (ස්‍යා. කං. පී.))</span> පක්ඛිසු;
                    </div>
                    <div class="gathalast">සණතෙව බ්‍රහාරඤ්ඤං, තං භයං පටිභාති මං.</div>
                    <div class="gatha">‘‘ඨිතෙ මජ්ඣන්හිකෙ කාලෙ, සන්නිසීවෙසු පක්ඛිසු;</div>
                    <div class="gathalast">සණතෙව බ්‍රහාරඤ්ඤං, සා රති පටිභාති ම’’න්ති.</div>
                </div>
            </div>
        </div>
        <div class="subhead ct_sutta" node-id="211813">
            <span class="subhead ct_sutta">13. පාකතින්ද්‍රියසුත්තං</span>
            <div class="subhead-contents">
                <div class="paragraph" para="233">
                    <span class="paranum">233</span>
                    <div class="bodytext"> එකං සමයං සම්බහුලා භික්ඛූ කොසලෙසු විහරන්ති අඤ්ඤතරස්මිං වනසණ්ඩෙ උද්ධතා උන්නළා චපලා මුඛරා විකිණ්ණවාචා 
                        <pb ed="P" n="1.0204"/> මුට්ඨස්සතිනො අසම්පජානා අසමාහිතා විබ්භන්තචිත්තා 
                        <pb ed="V" n="1.0236"/> පාකතින්ද්‍රියා. අථ 
                        <pb ed="T" n="1.0300"/> ඛො යා තස්මිං වනසණ්ඩෙ අධිවත්ථා දෙවතා තෙසං භික්ඛූනං අනුකම්පිකා අත්ථකාමා තෙ භික්ඛූ සංවෙජෙතුකාමා යෙන තෙ භික්ඛූ තෙනුපසඞ්කමි; උපසඞ්කමිත්වා තෙ භික්ඛූ ගාථාහි අජ්ඣභාසි -
                    </div>
                    <div class="gatha">‘‘සුඛජීවිනො පුරෙ ආසුං, භික්ඛූ ගොතමසාවකා;</div>
                    <div class="gatha">අනිච්ඡා පිණ්ඩමෙසනා, අනිච්ඡා සයනාසනං;</div>
                    <div class="gathalast">ලොකෙ අනිච්චතං ඤත්වා, දුක්ඛස්සන්තං අකංසු තෙ.</div>
                    <div class="gatha">‘‘දුප්පොසං කත්වා අත්තානං, ගාමෙ ගාමණිකා විය;</div>
                    <div class="gathalast">භුත්වා භුත්වා නිපජ්ජන්ති, පරාගාරෙසු මුච්ඡිතා.</div>
                    <div class="gatha">‘‘සඞ්ඝස්ස 
                        <pb ed="M" n="1.0206"/> අඤ්ජලිං කත්වා, ඉධෙකච්චෙ වදාමහං;
                    </div>
                    <div class="gathalast">අපවිද්ධා 
                        <span class="note">(අපවිට්ඨා (ස්‍යා. කං.))</span> අනාථා තෙ, යථා පෙතා තථෙව තෙ.
                    </div>
                    <div class="gatha">‘‘යෙ ඛො පමත්තා විහරන්ති, තෙ මෙ සන්ධාය භාසිතං;</div>
                    <div class="gathalast">යෙ අප්පමත්තා විහරන්ති, නමො තෙසං කරොමහ’’න්ති.</div>
                    <div class="bodytext">අථ ඛො තෙ භික්ඛූ තාය දෙවතාය සංවෙජිතා සංවෙගමාපාදුන්ති.</div>
                </div>
            </div>
        </div>
        <div class="subhead ct_sutta" node-id="211814">
            <span class="subhead ct_sutta">14. ගන්ධත්ථෙනසුත්තං</span>
            <div class="subhead-contents">
                <div class="paragraph" para="234">
                    <span class="paranum">234</span>
                    <div class="bodytext"> එකං සමයං අඤ්ඤතරො භික්ඛු කොසලෙසු විහරති අඤ්ඤතරස්මිං වනසණ්ඩෙ. තෙන ඛො පන සමයෙන සො භික්ඛු පච්ඡාභත්තං පිණ්ඩපාතපටික්කන්තො පොක්ඛරණිං ඔගාහෙත්වා පදුමං උපසිඞ්ඝති. අථ ඛො යා තස්මිං වනසණ්ඩෙ අධිවත්ථා දෙවතා තස්ස භික්ඛුනො අනුකම්පිකා අත්ථකාමා තං භික්ඛුං සංවෙජෙතුකාමා යෙන 
                        <pb ed="T" n="1.0301"/> සො භික්ඛු තෙනුපසඞ්කමි; උපසඞ්කමිත්වා තං භික්ඛුං ගාථාය අජ්ඣභාසි -
                    </div>
                    <div class="gatha">‘‘යමෙතං වාරිජං පුප්ඵං, අදින්නං උපසිඞ්ඝසි;</div>
                    <div class="gathalast">එකඞ්ගමෙතං ථෙය්‍යානං, ගන්ධත්ථෙනොසි මාරිසා’’ති.</div>
                    <div class="gatha">‘‘න 
                        <pb ed="V" n="1.0237"/> හරාමි න භඤ්ජාමි, ආරා සිඞ්ඝාමි වාරිජං;
                    </div>
                    <div class="gathalast">අථ කෙන නු වණ්ණෙන, ගන්ධත්ථෙනොති වුච්චති.</div>
                    <div class="gatha">‘‘ය්වායං භිසානි ඛනති, පුණ්ඩරීකානි භඤ්ජති;</div>
                    <div class="gathalast">එවං ආකිණ්ණකම්මන්තො, කස්මා එසො න වුච්චතී’’ති.</div>
                    <div class="gatha">‘‘ආකිණ්ණලුද්දො 
                        <pb ed="P" n="1.0205"/> පුරිසො, ධාතිචෙලංව මක්ඛිතො;
                    </div>
                    <div class="gathalast">තස්මිං මෙ වචනං නත්ථි, ත්වඤ්චාරහාමි වත්තවෙ.</div>
                    <div class="gatha">‘‘අනඞ්ගණස්ස පොසස්ස, නිච්චං සුචිගවෙසිනො;</div>
                    <div class="gathalast">වාලග්ගමත්තං පාපස්ස, අබ්භාමත්තංව ඛායතී’’ති.</div>
                    <div class="gatha">‘‘අද්ධා මං යක්ඛ ජානාසි, අථො මෙ අනුකම්පසි;</div>
                    <div class="gathalast">පුනපි යක්ඛ වජ්ජාසි, යදා පස්සසි එදිස’’න්ති.</div>
                    <div class="gatha">‘‘නෙව 
                        <pb ed="M" n="1.0207"/> තං උපජීවාම, නපි තෙ භතකාම්හසෙ;
                    </div>
                    <div class="gathalast">ත්වමෙව භික්ඛු ජානෙය්‍ය, යෙන ගච්ඡෙය්‍ය සුග්ගති’’න්ති.</div>
                    <div class="bodytext">අථ ඛො සො භික්ඛු තාය දෙවතාය සංවෙජිතො සංවෙගමාපාදීති.</div>
                </div>
            </div>
        </div>
    </div>
    <div class="centre ct_samyuththa ending">වනසංයුත්තං සමත්තං.</div>
    <div class="paragraph udana" para="udana">
        <div class="bodytext ct_samyuththa">තස්සුද්දානං -</div>
        <div class="ct_samyuththa gatha">විවෙකං 
            <pb ed="T" n="1.0302"/> උපට්ඨානඤ්ච, කස්සපගොත්තෙන සම්බහුලා;
        </div>
        <div class="gathalast ct_samyuththa">ආනන්දො අනුරුද්ධො ච, නාගදත්තඤ්ච කුලඝරණී.</div>
        <div class="ct_samyuththa gatha">වජ්ජිපුත්තො ච වෙසාලී, සජ්ඣායෙන අයොනිසො;</div>
        <div class="gathalast ct_samyuththa">මජ්ඣන්හිකාලම්හි පාකතින්ද්‍රිය, පදුමපුප්ඵෙන චුද්දස භවෙති.</div>
    </div>
</div>