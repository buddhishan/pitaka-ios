<div class="chapter ct_vagga" node-id="46250">
    <span class="chapter ct_vagga">16. බන්ධුජීවකවග්ගො</span>
    <div class="chapter-contents">
        <div class="subhead ct_sutta" node-id="46251">
            <span class="subhead ct_sutta">1. බන්ධුජීවකත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘චන්දංව 
                        <pb ed="T" n="1.0256"/>
                        <pb ed="M" n="1.0194"/>
                        <pb ed="V" n="1.0179"/> විමලං සුද්ධං, විප්පසන්නමනාවිලං;
                    </div>
                    <div class="gathalast">නන්දීභවපරික්ඛීණං, තිණ්ණං ලොකෙ විසත්තිකං.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘නිබ්බාපයන්තං ජනතං, තිණ්ණං 
                        <span class="note">(දිස්වා (?))</span> තාරයතං වරං 
                        <span class="note">(තාරයතං මුනිං (ස්‍යා.))</span>;
                    </div>
                    <div class="gathalast">මුනිං වනම්හි ඣායන්තං 
                        <span class="note">(වනස්මිං ඣායමානං තං (සී. ස්‍යා.))</span>, එකග්ගං සුසමාහිතං.
                    </div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘බන්ධුජීවකපුප්ඵානි, ලගෙත්වා සුත්තකෙනහං;</div>
                    <div class="gathalast">බුද්ධස්ස අභිරොපයිං, සිඛිනො ලොකබන්ධුනො.</div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘එකත්තිංසෙ 
                        <pb ed="P" n="1.0176"/> ඉතො කප්පෙ, යං කම්මමකරිං තදා;
                    </div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘ඉතො සත්තමකෙ කප්පෙ, මනුජින්දො මහායසො;</div>
                    <div class="gathalast">සමන්තචක්ඛු නාමාසි, චක්කවත්තී මහබ්බලො.</div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ‘‘පටිසම්භිදා චතස්සො, විමොක්ඛාපි ච අට්ඨිමෙ;</div>
                    <div class="gathalast">ඡළභිඤ්ඤා සච්ඡිකතා, කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා බන්ධුජීවකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">බන්ධුජීවකත්ථෙරස්සාපදානං පඨමං.</div>
        </div>
        <div class="subhead ct_sutta" node-id="46252">
            <span class="subhead ct_sutta">2. තම්බපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="7">
                    <span class="paranum">7</span>
                    <div class="gatha"> ‘‘පරකම්මායනෙ 
                        <pb ed="T" n="1.0257"/> යුත්තො, අපරාධං අකාසහං;
                    </div>
                    <div class="gathalast">වනන්තං අභිධාවිස්සං, භයවෙරසමප්පිතො.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘පුප්ඵිතං පාදපං දිස්වා, පිණ්ඩිබන්ධං සුනිම්මිතං;</div>
                    <div class="gathalast">තම්බපුප්ඵං ගහෙත්වාන, බොධියං ඔකිරිං අහං.</div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘සම්මජ්ජිත්වාන 
                        <pb ed="V" n="1.0180"/> තං බොධිං, පාටලිං පාදපුත්තමං;
                    </div>
                    <div class="gathalast">පල්ලඞ්කං ආභුජිත්වාන, බොධිමූලෙ උපාවිසිං.</div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘‘ගතමග්ගං 
                        <pb ed="M" n="1.0195"/> ගවෙසන්තා, ආගච්ඡුං මම සන්තිකං;
                    </div>
                    <div class="gathalast">තෙ ච දිස්වානහං තත්ථ, ආවජ්ජිං බොධිමුත්තමං.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘වන්දිත්වාන අහං බොධිං, විප්පසන්නෙන චෙතසා;</div>
                    <div class="gathalast">අනෙකතාලෙ පපතිං, ගිරිදුග්ගෙ භයානකෙ.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘එකනවුතිතො කප්පෙ, යං පුප්ඵමභිරොපයිං;</div>
                    <div class="gathalast">දුග්ගතිං නාභිජානාමි, බොධිපූජායිදං ඵලං.</div>
                </div>
                <div class="paragraph" para="13">
                    <span class="paranum">13</span>
                    <div class="gatha"> ‘‘ඉතො ච තතියෙ කප්පෙ, රාජා සුසඤ්ඤතො අහං 
                        <span class="note">(සංථුසිතො අහුං (සී.))</span>;
                    </div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා තම්බපුප්ඵියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">තම්බපුප්ඵියත්ථෙරස්සාපදානං දුතියං.</div>
        </div>
        <div class="subhead ct_sutta" node-id="46253">
            <span class="subhead ct_sutta">3. වීථිසම්මජ්ජකත්ථෙරඅපදානං</span>
            <div class="subhead-contents">
                <div class="paragraph" para="15">
                    <span class="paranum">15</span>
                    <div class="gatha"> ‘‘උදෙන්තං 
                        <pb ed="T" n="1.0258"/>
                        <pb ed="P" n="1.0177"/> සතරංසිංව, පීතරංසිංව 
                        <span class="note">(සිතරංසිංව (සී. ස්‍යා.))</span> භාණුමං;
                    </div>
                    <div class="gathalast">පන්නරසෙ යථා චන්දං, නිය්‍යන්තං ලොකනායකං.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘අට්ඨසට්ඨිසහස්සානි, සබ්බෙ ඛීණාසවා අහුං;</div>
                    <div class="gathalast">පරිවාරිංසු සම්බුද්ධං, ද්විපදින්දං නරාසභං.</div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘සම්මජ්ජිත්වාන තං වීථිං, නිය්‍යන්තෙ ලොකනායකෙ;</div>
                    <div class="gathalast">උස්සාපෙසිං ධජං තත්ථ, විප්පසන්නෙන චෙතසා.</div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘එකනවුතිතො කප්පෙ, යං ධජං අභිරොපයිං;</div>
                    <div class="gathalast">දුග්ගතිං නාභිජානාමි, ධජදානස්සිදං ඵලං.</div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘ඉතො චතුත්ථකෙ කප්පෙ, රාජාහොසිං මහබ්බලො;</div>
                    <div class="gathalast">සබ්බාකාරෙන සම්පන්නො, සුධජො ඉති විස්සුතො.</div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘පටිසම්භිදා 
                        <pb ed="M" n="1.0196"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා වීථිසම්මජ්ජකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">වීථිසම්මජ්ජකත්ථෙරස්සාපදානං තතියං.</div>
        </div>
        <div class="subhead ct_sutta" node-id="46254">
            <span class="subhead ct_sutta">4. කක්කාරුපුප්ඵපූජකත්ථෙරඅපදානං</span>
            <div class="subhead-contents">
                <div class="paragraph" para="21">
                    <span class="paranum">21</span>
                    <div class="gatha"> ‘‘දෙවපුත්තො 
                        <pb ed="V" n="1.0181"/> අහං සන්තො, පූජයිං සිඛිනායකං;
                    </div>
                    <div class="gathalast">කක්කාරුපුප්ඵං පග්ගය්හ, බුද්ධස්ස අභිරොපයිං.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘එකත්තිංසෙ 
                        <pb ed="T" n="1.0259"/> ඉතො කප්පෙ, යං පුප්ඵමභිරොපයිං;
                    </div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘ඉතො ච නවමෙ කප්පෙ, රාජා සත්තුත්තමො අහුං;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා කක්කාරුපුප්ඵපූජකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">කක්කාරුපුප්ඵපූජකත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="46255">
            <span class="subhead ct_sutta">5. මන්දාරවපුප්ඵපූජකත්ථෙරඅපදානං</span>
            <div class="subhead-contents">
                <div class="paragraph" para="25">
                    <span class="paranum">25</span>
                    <div class="gatha"> ‘‘දෙවපුත්තො 
                        <pb ed="P" n="1.0178"/> අහං සන්තො, පූජයිං සිඛිනායකං;
                    </div>
                    <div class="gathalast">මන්දාරවෙන පුප්ඵෙන, බුද්ධස්ස අභිරොපයිං.</div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘සත්තාහං ඡදනං ආසි, දිබ්බං මාලං තථාගතෙ;</div>
                    <div class="gathalast">සබ්බෙ ජනා සමාගන්ත්වා, නමස්සිංසු තථාගතං.</div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘එකත්තිංසෙ ඉතො කප්පෙ, යං පුප්ඵමභිපූජයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘ඉතො ච දසමෙ කප්පෙ, රාජාහොසිං ජුතින්ධරො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘පටිසම්භිදා 
                        <pb ed="T" n="1.0260"/>
                        <pb ed="M" n="1.0197"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා මන්දාරවපුප්ඵපූජකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">මන්දාරවපුප්ඵපූජකත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="46256">
            <span class="subhead ct_sutta">6. කදම්බපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="30">
                    <span class="paranum">30</span>
                    <div class="gatha"> ‘‘හිමවන්තස්සාවිදූරෙ 
                        <pb ed="V" n="1.0182"/>, කුක්කුටො නාම පබ්බතො;
                    </div>
                    <div class="gathalast">තම්හි පබ්බතපාදම්හි, සත්ත බුද්ධා වසන්ති තෙ.</div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ‘‘කදම්බං පුප්ඵිතං දිස්වා, දීපරාජංව උග්ගතං;</div>
                    <div class="gathalast">උභො හත්ථෙහි පග්ගය්හ, සත්ත බුද්ධෙ සමොකිරිං.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘චතුන්නවුතිතො කප්පෙ, යං පුප්ඵමභිරොපයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘ද්වෙනවුතෙ ඉතො කප්පෙ, සත්තාසුං පුප්ඵනාමකා;</div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="gathalast">ඉත්ථං සුදං ආයස්මා කදම්බපුප්ඵියො ථෙරො ඉමා ගාථායො අභාසිත්ථාති;</div>
                </div>
            </div>
            <div class="centre ct_sutta ending">කදම්බපුප්ඵියත්ථෙරස්සාපදානං ඡට්ඨං.</div>
        </div>
        <div class="subhead ct_sutta" node-id="46257">
            <span class="subhead ct_sutta">7. තිණසූලකත්ථෙරඅපදානං</span>
            <div class="subhead-contents">
                <div class="paragraph" para="35">
                    <span class="paranum">35</span>
                    <div class="gatha"> ‘‘හිමවන්තස්සාවිදූරෙ 
                        <pb ed="T" n="1.0261"/>
                        <pb ed="P" n="1.0179"/>, භූතගණො නාම පබ්බතො;
                    </div>
                    <div class="gathalast">වසතෙකො ජිනො තත්ථ, සයම්භූ ලොකනිස්සටො.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘තිණසූලං ගහෙත්වාන, බුද්ධස්ස අභිරොපයිං;</div>
                    <div class="gathalast">එකූනසතසහස්සං, කප්පං න විනිපාතිකො.</div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘ඉතො එකාදසෙ කප්පෙ, එකොසිං ධරණීරුහො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘පටිසම්භිදා 
                        <pb ed="M" n="1.0198"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා තිණසූලකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">තිණසූලකත්ථෙරස්සාපදානං සත්තමං.</div>
        </div>
        <div class="subhead ct_sutta" node-id="46258">
            <span class="subhead ct_sutta">8. නාගපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="39">
                    <span class="paranum">39</span>
                    <div class="gatha"> ‘‘සුවච්ඡො 
                        <pb ed="V" n="1.0183"/> නාම නාමෙන, බ්‍රාහ්මණො මන්තපාරගූ;
                    </div>
                    <div class="gathalast">පුරක්ඛතො සසිස්සෙහි, වසතෙ පබ්බතන්තරෙ.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘පදුමුත්තරො නාම ජිනො, ආහුතීනං පටිග්ගහො;</div>
                    <div class="gathalast">මමුද්ධරිතුකාමො සො, ආගච්ඡි මම සන්තිකං.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘වෙහාසම්හි 
                        <pb ed="T" n="1.0262"/> චඞ්කමති, ධූපායති ජලතෙ තථා;
                    </div>
                    <div class="gathalast">හාසං මමං විදිත්වාන, පක්කාමි පාචිනාමුඛො.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘තඤ්ච අච්ඡරියං දිස්වා, අබ්භුතං ලොමහංසනං;</div>
                    <div class="gathalast">නාගපුප්ඵං ගහෙත්වාන, ගතමග්ගම්හි ඔකිරිං.</div>
                </div>
                <div class="paragraph" para="43">
                    <span class="paranum">43</span>
                    <div class="gatha"> ‘‘සතසහස්සිතො කප්පෙ, යං පුප්ඵං ඔකිරිං අහං;</div>
                    <div class="gathalast">තෙන චිත්තප්පසාදෙන, දුග්ගතිං නුපපජ්ජහං.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘එකත්තිංසෙ කප්පසතෙ 
                        <span class="note">(එකතිංසෙ ඉතො කම්මෙ (ස්‍යා.))</span>, රාජා ආසි මහාරහො;
                    </div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා නාගපුප්ඵියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">නාගපුප්ඵියත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="46259">
            <span class="subhead ct_sutta">9. පුන්නාගපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="46">
                    <span class="paranum">46</span>
                    <div class="gatha"> ‘‘කානනං 
                        <pb ed="P" n="1.0180"/> වනමොගය්හ, වසාමි ලුද්දකො අහං;
                    </div>
                    <div class="gathalast">පුන්නාගං පුප්ඵිතං දිස්වා, බුද්ධසෙට්ඨං අනුස්සරිං.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘තං 
                        <pb ed="M" n="1.0199"/> පුප්ඵං ඔචිනිත්වාන, සුගන්ධං ගන්ධිතං සුභං;
                    </div>
                    <div class="gathalast">ථූපං කරිත්වා පුලිනෙ, බුද්ධස්ස අභිරොපයිං.</div>
                </div>
                <div class="paragraph" para="48">
                    <span class="paranum">48</span>
                    <div class="gatha"> ‘‘ද්වෙනවුතෙ 
                        <pb ed="T" n="1.0263"/> ඉතො කප්පෙ, යං පුප්ඵමභිපූජයිං;
                    </div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘එකම්හි නවුතෙ කප්පෙ, එකො ආසිං තමොනුදො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘පටිසම්භිදා 
                        <pb ed="V" n="1.0184"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා පුන්නාගපුප්ඵියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">පුන්නාගපුප්ඵියත්ථෙරස්සාපදානං නවමං.</div>
        </div>
        <div class="subhead ct_sutta" node-id="462510">
            <span class="subhead ct_sutta">10. කුමුදදායකත්ථෙරඅපදානං</span>
            <div class="subhead-contents">
                <div class="paragraph" para="51">
                    <span class="paranum">51</span>
                    <div class="gatha"> ‘‘හිමවන්තස්සාවිදූරෙ, මහාජාතස්සරො අහු;</div>
                    <div class="gathalast">පදුමුප්පලසඤ්ඡන්නො, පුණ්ඩරීකසමොත්ථටො.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘කුකුත්ථො නාම නාමෙන, තත්ථාසිං සකුණො තදා;</div>
                    <div class="gathalast">සීලවා බුද්ධිසම්පන්නො, පුඤ්ඤාපුඤ්ඤෙසු කොවිදො.</div>
                </div>
                <div class="paragraph" para="53">
                    <span class="paranum">53</span>
                    <div class="gatha"> ‘‘පදුමුත්තරො ලොකවිදූ, ආහුතීනං පටිග්ගහො;</div>
                    <div class="gathalast">ජාතස්සරස්සාවිදූරෙ, සඤ්චරිත්ථ මහාමුනි.</div>
                </div>
                <div class="paragraph" para="54">
                    <span class="paranum">54</span>
                    <div class="gatha"> ‘‘ජලජං කුමුදං ඡෙත්වා, උපනෙසිං මහෙසිනො;</div>
                    <div class="gathalast">මම සඞ්කප්පමඤ්ඤාය, පටිග්ගහි මහාමුනි.</div>
                </div>
                <div class="paragraph" para="55">
                    <span class="paranum">55</span>
                    <div class="gatha"> ‘‘තඤ්ච 
                        <pb ed="T" n="1.0264"/> දානං දදිත්වාන, සුක්කමූලෙන චොදිතො;
                    </div>
                    <div class="gathalast">කප්පානං සතසහස්සං, දුග්ගතිං නුපපජ්ජහං.</div>
                </div>
                <div class="paragraph" para="56">
                    <span class="paranum">56</span>
                    <div class="gatha"> ‘‘සොළසෙතො කප්පසතෙ, ආසුං වරුණනාමකා;</div>
                    <div class="gathalast">අට්ඨ එතෙ ජනාධිපා, චක්කවත්තී මහබ්බලා.</div>
                </div>
                <div class="paragraph" para="57">
                    <span class="paranum">57</span>
                    <div class="gatha"> ‘‘පටිසම්භිදා 
                        <pb ed="M" n="1.0200"/>
                        <pb ed="P" n="1.0181"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා කුමුදදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">කුමුදදායකත්ථෙරස්සාපදානං දසමං.</div>
        </div>
    </div>
    <div class="centre ct_vagga ending">බන්ධුජීවකවග්ගො සොළසමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">බන්ධුජීවො තම්බපුප්ඵී, වීථිකක්කාරුපුප්ඵියො;</div>
        <div class="ct_vagga gatha">මන්දාරවො කදම්බී ච, සූලකො නාගපුප්ඵියො;</div>
        <div class="gathalast ct_vagga">පුන්නාගො කොමුදී ගාථා, ඡප්පඤ්ඤාස පකිත්තිතාති.</div>
    </div>
</div>