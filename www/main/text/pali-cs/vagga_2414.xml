<div class="chapter ct_samyuththa" node-id="24140">
    <span class="chapter ct_samyuththa">5. සාමණ්ඩකසංයුත්තං</span>
    <div class="chapter-contents">
        <div class="subhead ct_sutta" node-id="24141">
            <span class="subhead ct_sutta">1. සාමණ්ඩකසුත්තං</span>
            <div class="subhead-contents">
                <div class="paragraph" para="330">
                    <span class="paranum">330</span>
                    <div class="bodytext"> එකං 
                        <pb ed="T" n="4.0321"/>
                        <pb ed="V" n="2.0255"/>
                        <pb ed="M" n="2.0455"/> සමයං ආයස්මා සාරිපුත්තො වජ්ජීසු විහරති උක්කචෙලායං ගඞ්ගාය නදියා තීරෙ. අථ ඛො සාමණ්ඩකො 
                        <span class="note">(සාමණ්ඩකානි (සී.))</span> පරිබ්බාජකො යෙනායස්මා සාරිපුත්තො තෙනුපසඞ්කමි; උපසඞ්කමිත්වා ආයස්මතා සාරිපුත්තෙන සද්ධිං සම්මොදි. සම්මොදනීයං කථං සාරණීයං වීතිසාරෙත්වා එකමන්තං නිසීදි. එකමන්තං නිසින්නො ඛො සාමණ්ඩකො පරිබ්බාජකො ආයස්මන්තං සාරිපුත්තං එතදවොච -
                    </div>
                    <div class="bodytext">‘‘‘නිබ්බානං, නිබ්බාන’න්ති, ආවුසො සාරිපුත්ත, වුච්චති. කතමං නු ඛො, ආවුසො, නිබ්බාන’’න්ති? ‘‘යො ඛො, ආවුසො, රාගක්ඛයො දොසක්ඛයො මොහක්ඛයො - ඉදං වුච්චති නිබ්බාන’’න්ති. ‘‘අත්ථි පනාවුසො, මග්ගො අත්ථි පටිපදා, එතස්ස නිබ්බානස්ස සච්ඡිකිරියායා’’ති? ‘‘අත්ථි ඛො, ආවුසො, මග්ගො අත්ථි පටිපදා, එතස්ස නිබ්බානස්ස සච්ඡිකිරියායා’’ති.</div>
                    <div class="bodytext">‘‘කතමො 
                        <pb ed="P" n="4.0262"/> පනාවුසො, මග්ගො කතමා පටිපදා එතස්ස නිබ්බානස්ස සච්ඡිකිරියායා’’ති? ‘‘අයමෙව ඛො, ආවුසො, අරියො අට්ඨඞ්ගිකො මග්ගො, එතස්ස නිබ්බානස්ස සච්ඡිකිරියාය, සෙය්‍යථිදං - සම්මාදිට්ඨි සම්මාසඞ්කප්පො සම්මාවාචා සම්මාකම්මන්තො සම්මාආජීවො සම්මාවායාමො සම්මාසති සම්මාසමාධි. අයං ඛො, ආවුසො, මග්ගො අයං පටිපදා, එතස්ස නිබ්බානස්ස සච්ඡිකිරියායා’’ති. ‘‘භද්දකො, ආවුසො, මග්ගො භද්දිකා පටිපදා, එතස්ස නිබ්බානස්ස සච්ඡිකිරියාය. අලඤ්ච පනාවුසො සාරිපුත්ත, අප්පමාදායා’’ති. පඨමං.
                    </div>
                    <div class="bodytext">(යථා ජම්බුඛාදකසංයුත්තං, තථා විත්ථාරෙතබ්බං).</div>
                </div>
            </div>
        </div>
        <div class="subhead ct_sutta" node-id="24142">
            <span class="subhead ct_sutta">2. දුක්කරසුත්තං</span>
            <div class="subhead-contents">
                <div class="paragraph" para="331">
                    <span class="paranum">331</span>
                    <div class="bodytext"> ‘‘කිං 
                        <pb ed="V" n="2.0256"/>
                        <pb ed="M" n="2.0456"/> නු ඛො, ආවුසො සාරිපුත්ත, ඉමස්මිං ධම්මවිනයෙ දුක්කර’’න්ති 
                        <pb ed="T" n="4.0322"/>? ‘‘පබ්බජ්ජා ඛො, ආවුසො, ඉමස්මිං ධම්මවිනයෙ දුක්කරා’’ති. ‘‘පබ්බජිතෙන පනාවුසො, කිං දුක්කර’’න්ති? ‘‘පබ්බජිතෙන ඛො, ආවුසො, අභිරති දුක්කරා’’ති. ‘‘අභිරතෙන පනාවුසො, කිං දුක්කර’’න්ති? ‘‘අභිරතෙන ඛො, ආවුසො, ධම්මානුධම්මප්පටිපත්ති දුක්කරා’’ති. ‘‘කීවචිරං පනාවුසො, ධම්මානුධම්මප්පටිපන්නො භික්ඛු අරහං අස්සා’’ති? ‘‘නචිරං, ආවුසො’’ති. සොළසමං.
                    </div>
                    <div class="bodytext">(පුරිමකසදිසං උද්දානං.)</div>
                </div>
            </div>
        </div>
    </div>
    <div class="centre ct_samyuththa ending">සාමණ්ඩකසංයුත්තං සමත්තං.</div>
</div>