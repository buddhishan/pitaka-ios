<div class="chapter ct_nipatha" node-id="44120">
    <span class="chapter ct_nipatha">3. තිකනිපාතො</span>
    <div class="chapter-contents">
        <div class="subhead ct_sutta" node-id="44121">
            <span class="subhead ct_sutta">1. අඞ්ගණිකභාරද්වාජත්ථෙරගාථා</span>
            <div class="subhead-contents">
                <div class="paragraph" para="219">
                    <span class="paranum">219</span>
                    <div class="gatha"> ‘‘අයොනි 
                        <pb ed="T" n="0.0304"/>
                        <pb ed="M" n="0.0263"/>
                        <pb ed="V" n="0.0203"/>
                        <pb ed="P" n="0.0029"/> සුද්ධිමන්වෙසං, අග්ගිං පරිචරිං වනෙ;
                    </div>
                    <div class="gathalast">සුද්ධිමග්ගං අජානන්තො, අකාසිං අමරං තපං 
                        <span class="note">(අකාසිං අපරං තපං (ස්‍යා.), අකාසිං අමතං තපං (ක.))</span>.
                    </div>
                </div>
                <div class="paragraph" para="220">
                    <span class="paranum">220</span>
                    <div class="gatha"> ‘‘තං සුඛෙන සුඛං ලද්ධං, පස්ස ධම්මසුධම්මතං;</div>
                    <div class="gathalast">තිස්සො විජ්ජා අනුප්පත්තා, කතං බුද්ධස්ස සාසනං.</div>
                </div>
                <div class="paragraph" para="221">
                    <span class="paranum">221</span>
                    <div class="gatha"> ‘‘බ්‍රහ්මබන්ධු පුරෙ ආසිං, ඉදානි ඛොම්හි බ්‍රාහ්මණො;</div>
                    <div class="gathalast">තෙවිජ්ජො න්හාතකො 
                        <span class="note">(නහාතකො (සී. අට්ඨ.))</span> චම්හි, සොත්තියො චම්හි වෙදගූ’’ති.
                    </div>
                </div>
            </div>
            <div class="centre ct_sutta ending">... අඞ්ගණිකභාරද්වාජො ථෙරො....</div>
        </div>
        <div class="subhead ct_sutta" node-id="44122">
            <span class="subhead ct_sutta">2. පච්චයත්ථෙරගාථා</span>
            <div class="subhead-contents">
                <div class="paragraph" para="222">
                    <span class="paranum">222</span>
                    <div class="gatha"> ‘‘පඤ්චාහාහං පබ්බජිතො, සෙඛො අප්පත්තමානසො,</div>
                    <div class="gathalast">විහාරං මෙ පවිට්ඨස්ස, චෙතසො පණිධී අහු.</div>
                </div>
                <div class="paragraph" para="223">
                    <span class="paranum">223</span>
                    <div class="gatha"> ‘‘නාසිස්සං න පිවිස්සාමි, විහාරතො න නික්ඛමෙ;</div>
                    <div class="gathalast">නපි පස්සං නිපාතෙස්සං, තණ්හාසල්ලෙ අනූහතෙ.</div>
                </div>
                <div class="paragraph" para="224">
                    <span class="paranum">224</span>
                    <div class="gatha"> ‘‘තස්ස මෙවං විහරතො, පස්ස වීරියපරක්කමං;</div>
                    <div class="gathalast">තිස්සො විජ්ජා අනුප්පත්තා, කතං බුද්ධස්ස සාසන’’න්ති.</div>
                </div>
            </div>
            <div class="centre ct_sutta ending">... පච්චයො ථෙරො....</div>
        </div>
        <div class="subhead ct_sutta" node-id="44123">
            <span class="subhead ct_sutta">3. බාකුලත්ථෙරගාථා</span>
            <div class="subhead-contents">
                <div class="paragraph" para="225">
                    <span class="paranum">225</span>
                    <div class="gatha"> ‘‘යො පුබ්බෙ කරණීයානි, පච්ඡා සො කාතුමිච්ඡති;</div>
                    <div class="gathalast">සුඛා සො ධංසතෙ ඨානා, පච්ඡා ච මනුතප්පති.</div>
                </div>
                <div class="paragraph" para="226">
                    <span class="paranum">226</span>
                    <div class="gatha"> ‘‘යඤ්හි කයිරා තඤ්හි වදෙ, යං න කයිරා න තං වදෙ;</div>
                    <div class="gathalast">අකරොන්තං 
                        <pb ed="T" n="0.0305"/> භාසමානං, පරිජානන්ති පණ්ඩිතා.
                    </div>
                </div>
                <div class="paragraph" para="227">
                    <span class="paranum">227</span>
                    <div class="gatha"> ‘‘සුසුඛං 
                        <pb ed="M" n="0.0264"/>
                        <pb ed="V" n="0.0204"/> වත නිබ්බානං, සම්මාසම්බුද්ධදෙසිතං;
                    </div>
                    <div class="gathalast">අසොකං විරජං ඛෙමං, යත්ථ දුක්ඛං නිරුජ්ඣතී’’ති.</div>
                </div>
            </div>
            <div class="centre ct_sutta ending">... බාකුලො 
                <span class="note">(බාක්කුලො (සී.))</span> ථෙරො....
            </div>
        </div>
        <div class="subhead ct_sutta" node-id="44124">
            <span class="subhead ct_sutta">4. ධනියත්ථෙරගාථා</span>
            <div class="subhead-contents">
                <div class="paragraph" para="228">
                    <span class="paranum">228</span>
                    <div class="gatha"> ‘‘සුඛං චෙ ජීවිතුං ඉච්ඡෙ, සාමඤ්ඤස්මිං අපෙක්ඛවා;</div>
                    <div class="gathalast">සඞ්ඝිකං නාතිමඤ්ඤෙය්‍ය, චීවරං පානභොජනං.</div>
                </div>
                <div class="paragraph" para="229">
                    <span class="paranum">229</span>
                    <div class="gatha"> ‘‘සුඛං චෙ ජීවිතුං ඉච්ඡෙ, සාමඤ්ඤස්මිං අපෙක්ඛවා;</div>
                    <div class="gathalast">අහි මූසිකසොබ්භංව, සෙවෙථ සයනාසනං.</div>
                </div>
                <div class="paragraph" para="230">
                    <span class="paranum">230</span>
                    <div class="gatha"> ‘‘සුඛං චෙ 
                        <pb ed="P" n="0.0030"/> ජීවිතුං ඉච්ඡෙ, සාමඤ්ඤස්මිං අපෙක්ඛවා;
                    </div>
                    <div class="gathalast">ඉතරීතරෙන තුස්සෙය්‍ය, එකධම්මඤ්ච භාවයෙ’’ති.</div>
                </div>
            </div>
            <div class="centre ct_sutta ending">... ධනියො ථෙරො....</div>
        </div>
        <div class="subhead ct_sutta" node-id="44125">
            <span class="subhead ct_sutta">5. මාතඞ්ගපුත්තත්ථෙරගාථා</span>
            <div class="subhead-contents">
                <div class="paragraph" para="231">
                    <span class="paranum">231</span>
                    <div class="gatha"> ‘‘අතිසීතං අතිඋණ්හං, අතිසායමිදං අහු;</div>
                    <div class="gathalast">ඉති විස්සට්ඨකම්මන්තෙ, ඛණා අච්චෙන්ති මාණවෙ.</div>
                </div>
                <div class="paragraph" para="232">
                    <span class="paranum">232</span>
                    <div class="gatha"> ‘‘යො ච සීතඤ්ච උණ්හඤ්ච, තිණා භිය්‍යො න මඤ්ඤති;</div>
                    <div class="gathalast">කරං පුරිසකිච්චානි, සො සුඛා න විහායති.</div>
                </div>
                <div class="paragraph" para="233">
                    <span class="paranum">233</span>
                    <div class="gatha"> ‘‘දබ්බං කුසං පොටකිලං, උසීරං මුඤ්ජපබ්බජං;</div>
                    <div class="gathalast">උරසා පනුදිස්සාමි, විවෙකමනුබ්‍රූහය’’න්ති.</div>
                </div>
            </div>
            <div class="centre ct_sutta ending">... මාතඞ්ගපුත්තො ථෙරො....</div>
        </div>
        <div class="subhead ct_sutta" node-id="44126">
            <span class="subhead ct_sutta">6. ඛුජ්ජසොභිතත්ථෙරගාථා</span>
            <div class="subhead-contents">
                <div class="paragraph" para="234">
                    <span class="paranum">234</span>
                    <div class="gatha"> ‘‘යෙ චිත්තකථී බහුස්සුතා, සමණා පාටලිපුත්තවාසිනො;</div>
                    <div class="gathalast">තෙසඤ්ඤතරොයමායුවා, ද්වාරෙ තිට්ඨති ඛුජ්ජසොභිතො.</div>
                </div>
                <div class="paragraph" para="235">
                    <span class="paranum">235</span>
                    <div class="gatha"> ‘‘යෙ 
                        <pb ed="T" n="0.0306"/>
                        <pb ed="M" n="0.0265"/> චිත්තකථී බහුස්සුතා, සමණා පාටලිපුත්තවාසිනො;
                    </div>
                    <div class="gathalast">තෙසඤ්ඤතරොයමායුවා, ද්වාරෙ තිට්ඨති මාලුතෙරිතො.</div>
                </div>
                <div class="paragraph" para="236">
                    <span class="paranum">236</span>
                    <div class="gatha"> ‘‘සුයුද්ධෙන සුයිට්ඨෙන, සඞ්ගාමවිජයෙන ච;</div>
                    <div class="gathalast">බ්‍රහ්මචරියානුචිණ්ණෙන, එවායං සුඛමෙධතී’’ති.</div>
                </div>
            </div>
            <div class="centre ct_sutta ending">... ඛුජ්ජසොභිතො ථෙරො....</div>
        </div>
        <div class="subhead ct_sutta" node-id="44127">
            <span class="subhead ct_sutta">7. වාරණත්ථෙරගාථා</span>
            <div class="subhead-contents">
                <div class="paragraph" para="237">
                    <span class="paranum">237</span>
                    <div class="gatha"> ‘‘යොධ 
                        <pb ed="V" n="0.0205"/> කොචි මනුස්සෙසු, පරපාණානි හිංසති;
                    </div>
                    <div class="gathalast">අස්මා ලොකා පරම්හා ච, උභයා ධංසතෙ නරො.</div>
                </div>
                <div class="paragraph" para="238">
                    <span class="paranum">238</span>
                    <div class="gatha"> ‘‘යො ච මෙත්තෙන චිත්තෙන, සබ්බපාණානුකම්පති;</div>
                    <div class="gathalast">බහුඤ්හි සො පසවති, පුඤ්ඤං තාදිසකො නරො.</div>
                </div>
                <div class="paragraph" para="239">
                    <span class="paranum">239</span>
                    <div class="gatha"> ‘‘සුභාසිතස්ස සික්ඛෙථ, සමණූපාසනස්ස ච;</div>
                    <div class="gathalast">එකාසනස්ස ච රහො, චිත්තවූපසමස්ස චා’’ති.</div>
                </div>
            </div>
            <div class="centre ct_sutta ending">... වාරණො ථෙරො....</div>
        </div>
        <div class="subhead ct_sutta" node-id="44128">
            <span class="subhead ct_sutta">8. වස්සිකත්ථෙරගාථා</span>
            <div class="subhead-contents">
                <div class="paragraph" para="240">
                    <span class="paranum">240</span>
                    <div class="gatha"> ‘‘එකොපි සද්ධො මෙධාවී, අස්සද්ධානීධ ඤාතිනං;</div>
                    <div class="gathalast">ධම්මට්ඨො සීලසම්පන්නො, හොති අත්ථාය බන්ධුනං.</div>
                </div>
                <div class="paragraph" para="241">
                    <span class="paranum">241</span>
                    <div class="gatha"> ‘‘නිග්ගය්හ අනුකම්පාය, චොදිතා ඤාතයො මයා;</div>
                    <div class="gathalast">ඤාතිබන්ධවපෙමෙන, කාරං කත්වාන භික්ඛුසු.</div>
                </div>
                <div class="paragraph" para="242">
                    <span class="paranum">242</span>
                    <div class="gatha"> ‘‘තෙ අබ්භතීතා කාලඞ්කතා, පත්තා තෙ තිදිවං සුඛං;</div>
                    <div class="gathalast">භාතරො මය්හං මාතා ච, මොදන්ති කාමකාමිනො’’ති.</div>
                </div>
            </div>
            <div class="centre ct_sutta ending">... වස්සිකො 
                <span class="note">(පස්සිකො (සී. ස්‍යා. පී.))</span> ථෙරො....
            </div>
        </div>
        <div class="subhead ct_sutta" node-id="44129">
            <span class="subhead ct_sutta">9. යසොජත්ථෙරගාථා</span>
            <div class="subhead-contents">
                <div class="paragraph" para="243">
                    <span class="paranum">243</span>
                    <div class="gatha"> ‘‘කාලපබ්බඞ්ගසඞ්කාසො, කිසො ධමනිසන්ථතො;</div>
                    <div class="gathalast">මත්තඤ්ඤූ 
                        <pb ed="T" n="0.0307"/> අන්නපානම්හි, අදීනමනසො නරො’’.
                    </div>
                </div>
                <div class="paragraph" para="244">
                    <span class="paranum">244</span>
                    <div class="gatha"> ‘‘ඵුට්ඨො 
                        <pb ed="M" n="0.0266"/>
                        <pb ed="P" n="0.0031"/> ඩංසෙහි මකසෙහි, අරඤ්ඤස්මිං බ්‍රහාවනෙ;
                    </div>
                    <div class="gathalast">නාගො සඞ්ගාමසීසෙව, සතො තත්‍රාධිවාසයෙ.</div>
                </div>
                <div class="paragraph" para="245">
                    <span class="paranum">245</span>
                    <div class="gatha"> ‘‘යථා බ්‍රහ්මා තථා එකො, යථා දෙවො තථා දුවෙ;</div>
                    <div class="gathalast">යථා ගාමො තථා තයො, කොලාහලං තතුත්තරි’’න්ති.</div>
                </div>
            </div>
            <div class="centre ct_sutta ending">... යසොජො ථෙරො....</div>
        </div>
        <div class="subhead ct_sutta" node-id="441210">
            <span class="subhead ct_sutta">10. සාටිමත්තියත්ථෙරගාථා</span>
            <div class="subhead-contents">
                <div class="paragraph" para="246">
                    <span class="paranum">246</span>
                    <div class="gatha"> ‘‘අහු 
                        <pb ed="V" n="0.0206"/> තුය්හං පුරෙ සද්ධා, සා තෙ අජ්ජ න විජ්ජති;
                    </div>
                    <div class="gathalast">යං තුය්හං තුය්හමෙවෙතං, නත්ථි දුච්චරිතං මම.</div>
                </div>
                <div class="paragraph" para="247">
                    <span class="paranum">247</span>
                    <div class="gatha"> ‘‘අනිච්චා හි චලා සද්දා, එවං දිට්ඨා හි සා මයා;</div>
                    <div class="gathalast">රජ්ජන්තිපි විරජ්ජන්ති, තත්ථ කිං ජිය්‍යතෙ මුනි.</div>
                </div>
                <div class="paragraph" para="248">
                    <span class="paranum">248</span>
                    <div class="gatha"> ‘‘පච්චති මුනිනො භත්තං, ථොකං ථොකං කුලෙ කුලෙ;</div>
                    <div class="gathalast">පිණ්ඩිකාය චරිස්සාමි, අත්ථි ජඞ්ඝබලං 
                        <span class="note">(ජඞ්ඝාබලං (සී.))</span> මමා’’ති.
                    </div>
                </div>
            </div>
            <div class="centre ct_sutta ending">... සාටිමත්තියො ථෙරො....</div>
        </div>
        <div class="subhead ct_sutta" node-id="441211">
            <span class="subhead ct_sutta">11. උපාලිත්ථෙරගාථා</span>
            <div class="subhead-contents">
                <div class="paragraph" para="249">
                    <span class="paranum">249</span>
                    <div class="gatha"> ‘‘සද්ධාය අභිනික්ඛම්ම, නවපබ්බජිතො නවො;</div>
                    <div class="gathalast">මිත්තෙ භජෙය්‍ය කල්‍යාණෙ, සුද්ධාජීවෙ අතන්දිතෙ.</div>
                </div>
                <div class="paragraph" para="250">
                    <span class="paranum">250</span>
                    <div class="gatha"> ‘‘සද්ධාය අභිනික්ඛම්ම, නවපබ්බජිතො නවො;</div>
                    <div class="gathalast">සඞ්ඝස්මිං විහරං භික්ඛු, සික්ඛෙථ විනයං බුධො.</div>
                </div>
                <div class="paragraph" para="251">
                    <span class="paranum">251</span>
                    <div class="gatha"> ‘‘සද්ධාය අභිනික්ඛම්ම, නවපබ්බජිතො නවො;</div>
                    <div class="gathalast">කප්පාකප්පෙසු කුසලො, චරෙය්‍ය අපුරක්ඛතො’’ති.</div>
                </div>
            </div>
            <div class="centre ct_sutta ending">... උපාලිත්ථෙරො....</div>
        </div>
        <div class="subhead ct_sutta" node-id="441212">
            <span class="subhead ct_sutta">12. උත්තරපාලත්ථෙරගාථා</span>
            <div class="subhead-contents">
                <div class="paragraph" para="252">
                    <span class="paranum">252</span>
                    <div class="gatha"> ‘‘පණ්ඩිතං 
                        <pb ed="T" n="0.0308"/> වත මං සන්තං, අලමත්ථවිචින්තකං;
                    </div>
                    <div class="gathalast">පඤ්ච කාමගුණා ලොකෙ, සම්මොහා පාතයිංසු මං.</div>
                </div>
                <div class="paragraph" para="253">
                    <span class="paranum">253</span>
                    <div class="gatha"> ‘‘පක්ඛන්දො මාරවිසයෙ, දළ්හසල්ලසමප්පිතො;</div>
                    <div class="gathalast">අසක්ඛිං මච්චුරාජස්ස, අහං පාසා පමුච්චිතුං.</div>
                </div>
                <div class="paragraph" para="254">
                    <span class="paranum">254</span>
                    <div class="gatha"> ‘‘සබ්බෙ 
                        <pb ed="M" n="0.0267"/> කාමා පහීනා මෙ, භවා සබ්බෙ පදාලිතා 
                        <span class="note">(විදාලිතා (සී. පී. අට්ඨ.))</span>;
                    </div>
                    <div class="gathalast">වික්ඛීණො ජාතිසංසාරො, නත්ථි දානි පුනබ්භවො’’ති.</div>
                </div>
            </div>
            <div class="centre ct_sutta ending">... උත්තරපාලො ථෙරො....</div>
        </div>
        <div class="subhead ct_sutta" node-id="441213">
            <span class="subhead ct_sutta">13. අභිභූතත්ථෙරගාථා</span>
            <div class="subhead-contents">
                <div class="paragraph" para="255">
                    <span class="paranum">255</span>
                    <div class="gatha"> ‘‘සුණාථ ඤාතයො සබ්බෙ, යාවන්තෙත්ථ සමාගතා;</div>
                    <div class="gathalast">ධම්මං වො දෙසයිස්සාමි, දුක්ඛා ජාති පුනප්පුනං.</div>
                </div>
                <div class="paragraph" para="256">
                    <span class="paranum">256</span>
                    <div class="gatha">
                        <span class="note">(සං. නි. 1.185)</span> ‘‘ආරම්භථ 
                        <span class="note">(ආරභථ (සී. ස්‍යා.), ආරබ්භථ (ක.))</span> නික්කමථ, යුඤ්ජථ බුද්ධසාසනෙ;
                    </div>
                    <div class="gathalast">ධුනාථ මච්චුනො සෙනං, නළාගාරංව කුඤ්ජරො.</div>
                </div>
                <div class="paragraph" para="257">
                    <span class="paranum">257</span>
                    <div class="gatha"> ‘‘යො 
                        <pb ed="V" n="0.0207"/> ඉමස්මිං ධම්මවිනයෙ, 
                        <span class="bold">අප්පමත්තො</span> විහස්සති 
                        <span class="note">(විහෙස්සති (ස්‍යා. පී.))</span>;
                    </div>
                    <div class="gathalast">පහාය ජාතිසංසාරං, දුක්ඛස්සන්තං කරිස්සතී’’ති.</div>
                </div>
            </div>
            <div class="centre ct_sutta ending">... අභිභූතො ථෙරො....</div>
        </div>
        <div class="subhead ct_sutta" node-id="441214">
            <span class="subhead ct_sutta">14. ගොතමත්ථෙරගාථා</span>
            <div class="subhead-contents">
                <div class="paragraph" para="258">
                    <span class="paranum">258</span>
                    <div class="gatha"> ‘‘සංසරං 
                        <pb ed="P" n="0.0032"/> හි නිරයං අගච්ඡිස්සං, පෙතලොකමගමං පුනප්පුනං;
                    </div>
                    <div class="gathalast">දුක්ඛමම්හිපි තිරච්ඡානයොනියං, නෙකධා හි වුසිතං චිරං මයා.</div>
                </div>
                <div class="paragraph" para="259">
                    <span class="paranum">259</span>
                    <div class="gatha"> ‘‘මානුසොපි ච භවොභිරාධිතො, සග්ගකායමගමං සකිං සකිං;</div>
                    <div class="gathalast">රූපධාතුසු 
                        <pb ed="T" n="0.0309"/> අරූපධාතුසු, නෙවසඤ්ඤිසු අසඤ්ඤිසුට්ඨිතං.
                    </div>
                </div>
                <div class="paragraph" para="260">
                    <span class="paranum">260</span>
                    <div class="gatha"> ‘‘සම්භවා සුවිදිතා අසාරකා, සඞ්ඛතා පචලිතා සදෙරිතා;</div>
                    <div class="gathalast">තං විදිත්වා මහමත්තසම්භවං, සන්තිමෙව සතිමා සමජ්ඣග’’න්ති.</div>
                </div>
            </div>
            <div class="centre ct_sutta ending">... ගොතමො ථෙරො....</div>
        </div>
        <div class="subhead ct_sutta" node-id="441215">
            <span class="subhead ct_sutta">15. හාරිතත්ථෙරගාථා</span>
            <div class="subhead-contents">
                <div class="paragraph" para="261">
                    <span class="paranum">261</span>
                    <div class="gatha"> ‘‘යො පුබ්බෙ කරණීයානි, පච්ඡා සො කාතුමිච්ඡති;</div>
                    <div class="gathalast">සුඛා සො ධංසතෙ ඨානා, පච්ඡා ච මනුතප්පති.</div>
                </div>
                <div class="paragraph" para="262">
                    <span class="paranum">262</span>
                    <div class="gatha"> ‘‘යඤ්හි 
                        <pb ed="M" n="0.0268"/> කයිරා තඤ්හි වදෙ, යං න කයිරා න තං වදෙ;
                    </div>
                    <div class="gathalast">අකරොන්තං භාසමානං, පරිජානන්ති පණ්ඩිතා.</div>
                </div>
                <div class="paragraph" para="263">
                    <span class="paranum">263</span>
                    <div class="gatha"> ‘‘සුසුඛං වත නිබ්බානං, සම්මාසම්බුද්ධදෙසිතං;</div>
                    <div class="gathalast">අසොකං විරජං ඛෙමං, යත්ථ දුක්ඛං නිරුජ්ඣතී’’ති.</div>
                </div>
            </div>
            <div class="centre ct_sutta ending">... හාරිතො ථෙරො....</div>
        </div>
        <div class="subhead ct_sutta" node-id="441216">
            <span class="subhead ct_sutta">16. විමලත්ථෙරගාථා</span>
            <div class="subhead-contents">
                <div class="paragraph" para="264">
                    <span class="paranum">264</span>
                    <div class="gatha"> ‘‘පාපමිත්තෙ විවජ්ජෙත්වා, භජෙය්‍යුත්තමපුග්ගලං;</div>
                    <div class="gathalast">ඔවාදෙ චස්ස තිට්ඨෙය්‍ය, පත්ථෙන්තො අචලං සුඛං.</div>
                </div>
                <div class="paragraph" para="265">
                    <span class="paranum">265</span>
                    <div class="gatha"> ‘‘පරිත්තං දාරුමාරුය්හ, යථා සීදෙ මහණ්ණවෙ;</div>
                    <div class="gatha">එවං කුසීතමාගම්ම, සාධුජීවීපි සීදති;</div>
                    <div class="gathalast">තස්මා තං පරිවජ්ජෙය්‍ය, කුසීතං හීනවීරියං.</div>
                </div>
                <div class="paragraph" para="266">
                    <span class="paranum">266</span>
                    <div class="gatha"> ‘‘පවිවිත්තෙහි 
                        <pb ed="V" n="0.0208"/> අරියෙහි, පහිතත්තෙහි ඣායිභි;
                    </div>
                    <div class="gathalast">නිච්චං 
                        <pb ed="T" n="0.0310"/> ආරද්ධවීරියෙහි, පණ්ඩිතෙහි සහාවසෙ’’ති.
                    </div>
                </div>
            </div>
            <div class="centre ct_sutta ending">... විමලො ථෙරො....</div>
        </div>
    </div>
    <div class="centre ct_nipatha ending">තිකනිපාතො නිට්ඨිතො.</div>
    <div class="paragraph udana" para="udana">
        <div class="bodytext ct_nipatha">තත්‍රුද්දානං -</div>
        <div class="ct_nipatha gatha">අඞ්ගණිකො භාරද්වාජො, පච්චයො බාකුලො ඉසි;</div>
        <div class="gathalast ct_nipatha">ධනියො මාතඞ්ගපුත්තො, සොභිතො වාරණො ඉසි.</div>
        <div class="ct_nipatha gatha">වස්සිකො ච යසොජො ච, සාටිමත්තියුපාලි ච;</div>
        <div class="gathalast ct_nipatha">උත්තරපාලො අභිභූතො, ගොතමො හාරිතොපි ච.</div>
        <div class="ct_nipatha gatha">ථෙරො තිකනිපාතම්හි, නිබ්බානෙ විමලො කතො;</div>
        <div class="gathalast ct_nipatha">අට්ඨතාලීස ගාථායො, ථෙරා සොළස කිත්තිතාති.</div>
    </div>
</div>