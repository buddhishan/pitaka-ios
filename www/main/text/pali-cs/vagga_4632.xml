<div class="chapter ct_vagga" node-id="46320">
    <span class="chapter ct_vagga">23. ආලම්බණදායකවග්ගො</span>
    <div class="chapter-contents">
        <div class="subhead ct_sutta" node-id="46321">
            <span class="subhead ct_sutta">1. ආලම්බණදායකත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘අත්ථදස්සිස්ස 
                        <pb ed="T" n="1.0318"/>
                        <pb ed="M" n="1.0239"/>
                        <pb ed="V" n="1.0223"/> භගවතො, ලොකජෙට්ඨස්ස තාදිනො;
                    </div>
                    <div class="gathalast">ආලම්බණං මයා දින්නං, ද්විපදින්දස්ස තාදිනො.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘ධරණිං පටිපජ්ජාමි, විපුලං සාගරප්පරං;</div>
                    <div class="gathalast">පාණෙසු ච ඉස්සරියං, වත්තෙමි වසුධාය ච.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘කිලෙසා ඣාපිතා මය්හං, භවා සබ්බෙ සමූහතා;</div>
                    <div class="gathalast">තිස්සො විජ්ජා අනුප්පත්තා, කතං බුද්ධස්ස සාසනං.</div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘ඉතො ද්වෙසට්ඨිකප්පම්හි, තයො ආසිංසු ඛත්තියා;</div>
                    <div class="gathalast">එකාපස්සිතනාමා තෙ, චක්කවත්තී මහබ්බලා.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘පටිසම්භිදා චතස්සො, විමොක්ඛාපි ච අට්ඨිමෙ;</div>
                    <div class="gathalast">ඡළභිඤ්ඤා සච්ඡිකතා, කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා ආලම්බණදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">ආලම්බණදායකත්ථෙරස්සාපදානං පඨමං.</div>
        </div>
        <div class="subhead ct_sutta" node-id="46322">
            <span class="subhead ct_sutta">2. අජිනදායකත්ථෙරඅපදානං</span>
            <div class="subhead-contents">
                <div class="paragraph" para="6">
                    <span class="paranum">6</span>
                    <div class="gatha"> ‘‘එකත්තිංසෙ ඉතො කප්පෙ, ගණසත්ථාරකො අහං;</div>
                    <div class="gathalast">අද්දසං විරජං බුද්ධං, ආහුතීනං පටිග්ගහං.</div>
                </div>
                <div class="paragraph" para="7">
                    <span class="paranum">7</span>
                    <div class="gatha"> ‘‘චම්මඛණ්ඩං 
                        <pb ed="T" n="1.0319"/> මයා දින්නං, සිඛිනො ලොකබන්ධුනො;
                    </div>
                    <div class="gathalast">තෙන කම්මෙන ද්විපදින්ද, ලොකජෙට්ඨ නරාසභ.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘සම්පත්තිං 
                        <pb ed="P" n="1.0214"/> අනුභොත්වාන, කිලෙසෙ ඣාපයිං අහං;
                    </div>
                    <div class="gathalast">ධාරෙමි අන්තිමං දෙහං, සම්මාසම්බුද්ධසාසනෙ.</div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘එකත්තිංසෙ 
                        <pb ed="V" n="1.0224"/> ඉතො කප්පෙ, අජිනං යං අදාසහං;
                    </div>
                    <div class="gathalast">දුග්ගතිං නාභිජානාමි, අජිනස්ස ඉදං ඵලං.</div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘‘ඉතො පඤ්චමකෙ කප්පෙ, රාජා ආසිං සුදායකො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘පටිසම්භිදා 
                        <pb ed="M" n="1.0240"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා අජිනදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">අජිනදායකත්ථෙරස්සාපදානං දුතියං.</div>
        </div>
        <div class="subhead ct_sutta" node-id="46323">
            <span class="subhead ct_sutta">3. ද්වෙරතනියත්ථෙරඅපදානං</span>
            <div class="subhead-contents">
                <div class="paragraph" para="12">
                    <span class="paranum">12</span>
                    <div class="gatha"> ‘‘මිගලුද්දො පුරෙ ආසිං, අරඤ්ඤෙ කානනෙ අහං;</div>
                    <div class="gathalast">අද්දසං විරජං බුද්ධං, ආහුතීනං පටිග්ගහං.</div>
                </div>
                <div class="paragraph" para="13">
                    <span class="paranum">13</span>
                    <div class="gatha"> ‘‘මංසපෙසි මයා දින්නා, විපස්සිස්ස මහෙසිනො;</div>
                    <div class="gathalast">සදෙවකස්මිං ලොකස්මිං, ඉස්සරං කාරයාමහං.</div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘‘ඉමිනා 
                        <pb ed="T" n="1.0320"/> මංසදානෙන, රතනං නිබ්බත්තතෙ මම;
                    </div>
                    <div class="gathalast">දුවෙමෙ රතනා ලොකෙ, දිට්ඨධම්මස්ස පත්තියා.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘තෙහං සබ්බෙ අනුභොමි, මංසදානස්ස සත්තියා;</div>
                    <div class="gathalast">ගත්තඤ්ච මුදුකං මය්හං, පඤ්ඤා නිපුණවෙදනී.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘එකනවුතිතො කප්පෙ, යං මංසමදදිං තදා;</div>
                    <div class="gathalast">දුග්ගතිං නාභිජානාමි, මංසදානස්සිදං ඵලං.</div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘ඉතො චතුත්ථකෙ කප්පෙ, එකො ආසිං ජනාධිපො;</div>
                    <div class="gathalast">මහාරොහිතනාමො සො, චක්කවත්තී මහබ්බලො.</div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා ද්වෙරතනියො 
                        <span class="note">(ද්විරතනියො (සී.))</span> ථෙරො ඉමා ගාථායො අභාසිත්ථාති.
                    </div>
                </div>
                <div class="centre ending">ද්වෙරතනියත්ථෙරස්සාපදානං තතියං.</div>
            </div>
            <div class="centre ct_sutta ending">දසමං භාණවාරං.</div>
        </div>
        <div class="subhead ct_sutta" node-id="46324">
            <span class="subhead ct_sutta">4. ආරක්ඛදායකත්ථෙරඅපදානං</span>
            <div class="subhead-contents">
                <div class="paragraph" para="19">
                    <span class="paranum">19</span>
                    <div class="gatha"> ‘‘සිද්ධත්ථස්ස 
                        <pb ed="V" n="1.0225"/> භගවතො, වෙදි කාරාපිතා 
                        <span class="note">(වෙදිකා කාරිතා (ස්‍යා.))</span> මයා;
                    </div>
                    <div class="gathalast">ආරක්ඛො ච මයා දින්නො, සුගතස්ස මහෙසිනො.</div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘තෙන 
                        <pb ed="M" n="1.0241"/> කම්මවිසෙසෙන, න පස්සිං භයභෙරවං;
                    </div>
                    <div class="gathalast">කුහිඤ්චි උපපන්නස්ස, තාසො මය්හං න විජ්ජති.</div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘චතුන්නවුතිතො 
                        <pb ed="T" n="1.0321"/>
                        <pb ed="P" n="1.0215"/> කප්පෙ, යං වෙදිං කාරයිං පුරෙ;
                    </div>
                    <div class="gathalast">දුග්ගතිං නාභිජානාමි, වෙදිකාය ඉදං ඵලං.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘ඉතො ඡට්ඨම්හි කප්පම්හි, අපස්සෙනසනාමකො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා ආරක්ඛදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">ආරක්ඛදායකත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="46325">
            <span class="subhead ct_sutta">5. අබ්‍යාධිකත්ථෙරඅපදානං</span>
            <div class="subhead-contents">
                <div class="paragraph" para="24">
                    <span class="paranum">24</span>
                    <div class="gatha"> ‘‘විපස්සිස්ස භගවතො, අග්ගිසාලං අදාසහං;</div>
                    <div class="gathalast">බ්‍යාධිකානඤ්ච ආවාසං, උණ්හොදකපටිග්ගහං.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘තෙන කම්මෙනයං මය්හං, අත්තභාවො සුනිම්මිතො;</div>
                    <div class="gathalast">බ්‍යාධාහං නාභිජානාමි, පුඤ්ඤකම්මස්සිදං ඵලං.</div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘එකනවුතිතො කප්පෙ, යං සාලමදදිං තදා;</div>
                    <div class="gathalast">දුග්ගතිං නාභිජානාමි, අග්ගිසාලායිදං ඵලං.</div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘ඉතො ච සත්තමෙ කප්පෙ, එකොසිං අපරාජිතො 
                        <span class="note">(එකො ආසිං නරාධිපො (ස්‍යා.))</span>;
                    </div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘පටිසම්භිදා 
                        <pb ed="T" n="1.0322"/>
                        <pb ed="P" n="1.0216"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා අබ්‍යාධිකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">අබ්‍යාධිකත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="46326">
            <span class="subhead ct_sutta">6. අඞ්කොලපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="29">
                    <span class="paranum">29</span>
                    <div class="gatha"> ‘‘නාරදො 
                        <pb ed="M" n="1.0242"/>
                        <pb ed="V" n="1.0226"/>
                        <span class="note">(වරදො (ක.))</span> ඉති මෙ නාමං, කස්සපො ඉති මං විදූ;
                    </div>
                    <div class="gathalast">අද්දසං සමණානග්ගං, විපස්සිං දෙවසක්කතං.</div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘අනුබ්‍යඤ්ජනධරං බුද්ධං, ආහුතීනං පටිග්ගහං;</div>
                    <div class="gathalast">අඞ්කොලපුප්ඵං 
                        <span class="note">(වකුලපුප්ඵං (ස්‍යා.), බකොලපුප්ඵං (ක.))</span> පග්ගය්හ, බුද්ධස්ස අභිරොපයිං.
                    </div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ‘‘එකනවුතිතො කප්පෙ, යං පුප්ඵමභිපූජයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘චතුසත්තතිතො කප්පෙ, රොමසො නාම ඛත්තියො;</div>
                    <div class="gathalast">ආමුක්කමාලාභරණො, සයොග්ගබලවාහනො.</div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා අඞ්කොලපුප්ඵියො 
                        <span class="note">(වකුලපුප්ඵියො (ස්‍යා.), බකොලපුප්ඵියො (ක.))</span> ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">අඞ්කොලපුප්ඵියත්ථෙරස්සාපදානං ඡට්ඨං.</div>
        </div>
        <div class="subhead ct_sutta" node-id="46327">
            <span class="subhead ct_sutta">7. සොවණ්ණවටංසකියත්ථෙරඅපදානං</span>
            <div class="subhead-contents">
                <div class="paragraph" para="34">
                    <span class="paranum">34</span>
                    <div class="gatha"> ‘‘උය්‍යානභූමිං 
                        <pb ed="T" n="1.0323"/> නිය්‍යන්තො, අද්දසං ලොකනායකං;
                    </div>
                    <div class="gathalast">වටංසකං ගහෙත්වාන, සොවණ්ණං සාධුනිම්මිතං.</div>
                </div>
                <div class="paragraph" para="35">
                    <span class="paranum">35</span>
                    <div class="gatha"> ‘‘සීඝං තතො සමාරුය්හ, හත්ථික්ඛන්ධගතො අහං;</div>
                    <div class="gathalast">බුද්ධස්ස අභිරොපෙසිං, සිඛිනො ලොකබන්ධුනො.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘එකත්තිංසෙ ඉතො කප්පෙ, යං පුප්ඵමභිරොපයිං;</div>
                    <div class="gathalast">දුග්ගතිං නාභිජානාමි, පුප්ඵපූජායිදං ඵලං.</div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘සත්තවීසෙ ඉතො කප්පෙ, එකො ආසිං ජනාධිපො;</div>
                    <div class="gathalast">මහාපතාපනාමෙන, චක්කවත්තී මහබ්බලො.</div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘පටිසම්භිදා 
                        <pb ed="M" n="1.0243"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා සොවණ්ණවටංසකියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සොවණ්ණවටංසකියත්ථෙරස්සාපදානං සත්තමං.</div>
        </div>
        <div class="subhead ct_sutta" node-id="46328">
            <span class="subhead ct_sutta">8. මිඤ්ජවටංසකියත්ථෙරඅපදානං</span>
            <div class="subhead-contents">
                <div class="paragraph" para="39">
                    <span class="paranum">39</span>
                    <div class="gatha"> ‘‘නිබ්බුතෙ 
                        <pb ed="V" n="1.0227"/> ලොකනාථම්හි, සිඛිම්හි වදතං වරෙ;
                    </div>
                    <div class="gathalast">වටංසකෙහි ආකිණ්ණං, බොධිපූජං අකාසහං.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘එකත්තිංසෙ 
                        <pb ed="T" n="1.0324"/> ඉතො කප්පෙ, යං පූජමකරිං තදා;
                    </div>
                    <div class="gathalast">දුග්ගතිං නාභිජානාමි, බොධිපූජායිදං ඵලං.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘ඉතො ඡබ්බීසතිකප්පෙ, අහුං මෙඝබ්භනාමකො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා මිඤ්ජවටංසකියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">මිඤ්ජවටංසකියත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="46329">
            <span class="subhead ct_sutta">9. සුකතාවෙළියත්ථෙරඅපදානං</span>
            <div class="subhead-contents">
                <div class="paragraph" para="43">
                    <span class="paranum">43</span>
                    <div class="gatha"> ‘‘අසිතො 
                        <pb ed="P" n="1.0217"/> නාම නාමෙන, මාලාකාරො අහං 
                        <span class="note">(අහුං (?))</span> තදා;
                    </div>
                    <div class="gathalast">ආවෙළං පග්ගහෙත්වාන, රඤ්ඤො දාතුං වජාමහං.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘අසම්පත්තොම්හි 
                        <span class="note">(අසම්පත්තම්හි (සී.), අසම්පත්තොව (?))</span> රාජානං, අද්දසං සිඛිනායකං;
                    </div>
                    <div class="gathalast">හට්ඨො හට්ඨෙන චිත්තෙන, බුද්ධස්ස අභිරොපයිං.</div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘එකත්තිංසෙ ඉතො කප්පෙ, යං පුප්ඵමභිපූජයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> ‘‘පඤ්චවීසෙ 
                        <pb ed="M" n="1.0244"/> ඉතො කප්පෙ, රාජාහොසිං මහබ්බලො;
                    </div>
                    <div class="gathalast">වෙභාරො නාම නාමෙන, චක්කවත්තී මහබ්බලො.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘පටිසම්භිදා 
                        <pb ed="T" n="1.0325"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා සුකතාවෙළියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සුකතාවෙළියත්ථෙරස්සාපදානං නවමං.</div>
        </div>
        <div class="subhead ct_sutta" node-id="463210">
            <span class="subhead ct_sutta">10. එකවන්දනියත්ථෙරඅපදානං</span>
            <div class="subhead-contents">
                <div class="paragraph" para="48">
                    <span class="paranum">48</span>
                    <div class="gatha"> ‘‘උසභං 
                        <pb ed="V" n="1.0228"/> පවරං වීරං, වෙස්සභුං විජිතාවිනං;
                    </div>
                    <div class="gathalast">පසන්නචිත්තො සුමනො, බුද්ධසෙට්ඨමවන්දහං.</div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘එකත්තිංසෙ ඉතො කප්පෙ, යං කම්මමකරිං තදා;</div>
                    <div class="gathalast">දුග්ගතිං නාභිජානාමි, වන්දනාය ඉදං ඵලං.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘චතුවීසතිකප්පම්හි, විකතානන්දනාමකො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="51">
                    <span class="paranum">51</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා එකවන්දනියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">එකවන්දනියත්ථෙරස්සාපදානං දසමං.</div>
        </div>
    </div>
    <div class="centre ct_vagga ending">ආලම්බණදායකවග්ගො තෙවීසතිමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">ආලම්බණඤ්ච 
            <pb ed="T" n="1.0326"/> අජිනං, මංසදාරක්ඛදායකො;
        </div>
        <div class="ct_vagga gatha">අබ්‍යාධි අඞ්කොලං 
            <span class="note">(වකුලං (ස්‍යා.), බකුළං (ක.))</span> සොණ්ණං, මිඤ්ජආවෙළවන්දනං;
        </div>
        <div class="gathalast ct_vagga">පඤ්චපඤ්ඤාස ගාථායො, ගණිතා අත්ථදස්සිභි.</div>
    </div>
</div>