<div class="namothassa"> නමො තස්ස භගවතො අරහතො සම්මාසම්බුද්ධස්ස</div>
<div class="nikaya ct_nikaya">
    <span class="nikaya ct_nikaya">ඛුද්දකනිකායෙ</span>
</div>
<div class="book ct_book">
    <span class="book ct_book">පෙතවත්ථුපාළි</span>
</div>
<div class="chapter ct_vagga" node-id="43100">
    <span class="chapter ct_vagga">1. උරගවග්ගො</span>
    <div class="chapter-contents">
        <div class="subhead ct_sutta" node-id="43101">
            <span class="subhead ct_sutta">1. ඛෙත්තූපමපෙතවත්ථු</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘ඛෙත්තූපමා 
                        <pb ed="T" n="0.0157"/>
                        <pb ed="M" n="0.0127"/>
                        <pb ed="V" n="0.0091"/>
                        <pb ed="P" n="0.0001"/> අරහන්තො, දායකා කස්සකූපමා;
                    </div>
                    <div class="gathalast">බීජූපමං දෙය්‍යධම්මං, එත්තො නිබ්බත්තතෙ ඵලං.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘එතං බීජං කසි ඛෙත්තං, පෙතානං දායකස්ස ච;</div>
                    <div class="gathalast">තං පෙතා පරිභුඤ්ජන්ති, දාතා පුඤ්ඤෙන වඩ්ඪති.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘ඉධෙව 
                        <pb ed="V" n="0.0092"/> කුසලං කත්වා, පෙතෙ ච පටිපූජිය;
                    </div>
                    <div class="gathalast">සග්ගඤ්ච කමති 
                        <span class="note">(ගමති (ක.))</span> ට්ඨානං, කම්මං කත්වාන භද්දක’’න්ති.
                    </div>
                </div>
            </div>
            <div class="centre ct_sutta ending">ඛෙත්තූපමපෙතවත්ථු පඨමං.</div>
        </div>
        <div class="subhead ct_sutta" node-id="43102">
            <span class="subhead ct_sutta">2. සූකරමුඛපෙතවත්ථු</span>
            <div class="subhead-contents">
                <div class="paragraph" para="4">
                    <span class="paranum">4</span>
                    <div class="gatha"> ‘‘කායො 
                        <pb ed="P" n="0.0002"/> තෙ සබ්බසොවණ්ණො, සබ්බා ඔභාසතෙ දිසා;
                    </div>
                    <div class="gathalast">මුඛං තෙ සූකරස්සෙව, කිං කම්මමකරී පුරෙ’’ 
                        <span class="note">(මකරා පුරෙ (ක.))</span>.
                    </div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘කායෙන සඤ්ඤතො ආසිං, වාචායාසිමසඤ්ඤතො;</div>
                    <div class="gathalast">තෙන මෙතාදිසො වණ්ණො, යථා පස්සසි නාරද.</div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ‘‘තං 
                        <pb ed="M" n="0.0128"/> ත්‍යාහං 
                        <span class="note">(තාහං (ක.))</span> නාරද බ්‍රූමි, සාමං දිට්ඨමිදං තයා;
                    </div>
                    <div class="gathalast">මාකාසි 
                        <pb ed="T" n="0.0158"/> මුඛසා පාපං, මා ඛො සූකරමුඛො අහූ’’ති.
                    </div>
                </div>
            </div>
            <div class="centre ct_sutta ending">සූකරමුඛපෙතවත්ථු දුතියං.</div>
        </div>
        <div class="subhead ct_sutta" node-id="43103">
            <span class="subhead ct_sutta">3. පූතිමුඛපෙතවත්ථු</span>
            <div class="subhead-contents">
                <div class="paragraph" para="7">
                    <span class="paranum">7</span>
                    <div class="gatha"> ‘‘දිබ්බං සුභං ධාරෙසි වණ්ණධාතුං, වෙහායසං තිට්ඨසි අන්තලික්ඛෙ;</div>
                    <div class="gathalast">මුඛඤ්ච තෙ කිමයො පූතිගන්ධං, ඛාදන්ති කිං කම්මමකාසි පුබ්බෙ’’.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘සමණො අහං පාපොතිදුට්ඨවාචො 
                        <span class="note">(පාපො දුට්ඨවාචො (සී.), පාපො දුක්ඛවාචො (ස්‍යා. පී.))</span>, තපස්සිරූපො මුඛසා අසඤ්ඤතො;
                    </div>
                    <div class="gathalast">ලද්ධා ච මෙ තපසා වණ්ණධාතු, මුඛඤ්ච මෙ පෙසුණියෙන පූති.</div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘තයිදං තයා නාරද සාමං දිට්ඨං,</div>
                    <div class="gatha">අනුකම්පකා යෙ කුසලා වදෙය්‍යුං;</div>
                    <div class="gatha">‘මා පෙසුණං මා ච මුසා අභාණි,</div>
                    <div class="gathalast">යක්ඛො තුවං හොහිසි කාමකාමී’’’ති.</div>
                </div>
            </div>
            <div class="centre ct_sutta ending">පූතිමුඛපෙතවත්ථු තතියං.</div>
        </div>
        <div class="subhead ct_sutta" node-id="43104">
            <span class="subhead ct_sutta">4. පිට්ඨධීතලිකපෙතවත්ථු</span>
            <div class="subhead-contents">
                <div class="paragraph" para="10">
                    <span class="paranum">10</span>
                    <div class="gatha"> ‘‘යං 
                        <pb ed="V" n="0.0093"/>
                        <pb ed="P" n="0.0003"/> කිඤ්චාරම්මණං කත්වා, දජ්ජා දානං අමච්ඡරී;
                    </div>
                    <div class="gathalast">පුබ්බපෙතෙ ච ආරබ්භ, අථ වා වත්ථුදෙවතා.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘චත්තාරො ච මහාරාජෙ, ලොකපාලෙ යසස්සිනෙ 
                        <span class="note">(යසස්සිනො (සී. ස්‍යා.))</span>;
                    </div>
                    <div class="gatha"></div>
                    <div class="gatha">කුවෙරං ධතරට්ඨඤ්ච, විරූපක්ඛං විරූළ්හකං;</div>
                    <div class="gathalast">තෙ 
                        <pb ed="T" n="0.0159"/> චෙව පූජිතා හොන්ති, දායකා ච අනිප්ඵලා.
                    </div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘න 
                        <pb ed="M" n="0.0129"/> හි රුණ්ණං වා සොකො වා, යා චඤ්ඤා පරිදෙවනා;
                    </div>
                    <div class="gathalast">න තං පෙතස්ස අත්ථාය, එවං තිට්ඨන්ති ඤාතයො.</div>
                </div>
                <div class="paragraph" para="13">
                    <span class="paranum">13</span>
                    <div class="gatha"> ‘‘අයඤ්ච ඛො දක්ඛිණා දින්නා, සඞ්ඝම්හි සුප්පතිට්ඨිතා;</div>
                    <div class="gathalast">දීඝරත්තං හිතායස්ස, ඨානසො උපකප්පතී’’ති.</div>
                </div>
            </div>
            <div class="centre ct_sutta ending">පිට්ඨධීතලිකපෙතවත්ථු චතුත්ථං.</div>
        </div>
        <div class="subhead ct_sutta" node-id="43105">
            <span class="subhead ct_sutta">5. තිරොකුට්ටපෙතවත්ථු</span>
            <div class="subhead-contents">
                <div class="paragraph" para="14">
                    <span class="paranum">14</span>
                    <div class="gatha">
                        <span class="note">(ඛු. පා. 7.1 ඛුද්දකපාඨෙ)</span> ‘‘තිරොකුට්ටෙසු 
                        <span class="note">(තිරොකුඩ්ඩෙසු (සී. ස්‍යා. පී.))</span> තිට්ඨන්ති, සන්ධිසිඞ්ඝාටකෙසු ච;
                    </div>
                    <div class="gathalast">ද්වාරබාහාසු තිට්ඨන්ති, ආගන්ත්වාන සකං ඝරං.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘පහූතෙ අන්නපානම්හි, ඛජ්ජභොජ්ජෙ උපට්ඨිතෙ;</div>
                    <div class="gathalast">න තෙසං කොචි සරති, සත්තානං කම්මපච්චයා.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘එවං 
                        <pb ed="P" n="0.0004"/> දදන්ති ඤාතීනං, යෙ හොන්ති අනුකම්පකා;
                    </div>
                    <div class="gatha">සුචිං පණීතං කාලෙන, කප්පියං පානභොජනං;</div>
                    <div class="gathalast">‘ඉදං වො ඤාතීනං හොතු, සුඛිතා හොන්තු ඤාතයො’.</div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘තෙ ච තත්ථ සමාගන්ත්වා, ඤාතිපෙතා සමාගතා;</div>
                    <div class="gathalast">පහූතෙ අන්නපානම්හි, සක්කච්චං අනුමොදරෙ.</div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘‘චිරං ජීවන්තු නො ඤාතී, යෙසං හෙතු ලභාමසෙ;</div>
                    <div class="gathalast">අම්හාකඤ්ච කතා පූජා, දායකා ච අනිප්ඵලා’.</div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘‘න හි තත්ථ කසි අත්ථි, ගොරක්ඛෙත්ථ න විජ්ජති;</div>
                    <div class="gatha">වණිජ්ජා තාදිසී නත්ථි, හිරඤ්ඤෙන කයාකයං 
                        <span class="note">(කයොක්කයං (සී. ක.) කයොකයං (ඛු. පා. 7.6))</span>;
                    </div>
                    <div class="gathalast">ඉතො 
                        <pb ed="T" n="0.0160"/> දින්නෙන යාපෙන්ති, පෙතා කාලගතා 
                        <span class="note">(කාලකතා (සී. ස්‍යා. පී.))</span> තහිං’.
                    </div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘‘උන්නමෙ 
                        <pb ed="V" n="0.0094"/> උදකං වුට්ඨං, යථා නින්නං පවත්තති;
                    </div>
                    <div class="gathalast">එවමෙව ඉතො දින්නං, පෙතානං උපකප්පති’.</div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘‘යථා වාරිවහා පූරා, පරිපූරෙන්ති සාගරං;</div>
                    <div class="gathalast">එවමෙව ඉතො දින්නං, පෙතානං උපකප්පති’.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘‘අදාසි 
                        <pb ed="M" n="0.0130"/> මෙ අකාසි මෙ, ඤාති මිත්තා 
                        <span class="note">(ඤාති මිත්තො (?))</span> සඛා ච මෙ;
                    </div>
                    <div class="gathalast">පෙතානං දක්ඛිණං දජ්ජා, පුබ්බෙ කතමනුස්සරං’.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘‘න හි රුණ්ණං වා සොකො වා, යා චඤ්ඤා පරිදෙවනා;</div>
                    <div class="gathalast">න තං පෙතානමත්ථාය, එවං තිට්ඨන්ති ඤාතයො’.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘‘අයඤ්ච ඛො දක්ඛිණා දින්නා, සඞ්ඝම්හි සුප්පතිට්ඨිතා;</div>
                    <div class="gathalast">දීඝරත්තං හිතායස්ස, ඨානසො උපකප්පති’.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘සො ඤාතිධම්මො ච අයං නිදස්සිතො, පෙතාන පූජා ච කතා උළාරා;</div>
                    <div class="gathalast">බලඤ්ච භික්ඛූනමනුප්පදින්නං, තුම්හෙහි පුඤ්ඤං පසුතං අනප්පක’’න්ති.</div>
                </div>
            </div>
            <div class="centre ct_sutta ending">තිරොකුට්ටපෙතවත්ථු පඤ්චමං.</div>
        </div>
        <div class="subhead ct_sutta" node-id="43106">
            <span class="subhead ct_sutta">6. පඤ්චපුත්තඛාදපෙතිවත්ථු</span>
            <div class="subhead-contents">
                <div class="paragraph" para="26">
                    <span class="paranum">26</span>
                    <div class="gatha"> ‘‘නග්ගා 
                        <pb ed="P" n="0.0005"/> දුබ්බණ්ණරූපාසි, දුග්ගන්ධා පූති වායසි;
                    </div>
                    <div class="gathalast">මක්ඛිකාහි පරිකිණ්ණා 
                        <span class="note">(මක්ඛිකාපරිකිණ්ණා ච (සී.))</span>, කා නු ත්වං ඉධ තිට්ඨසී’’ති.
                    </div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘අහං භදන්තෙ 
                        <span class="note">(භද්දන්තෙ (ක.))</span> පෙතීම්හි, දුග්ගතා යමලොකිකා;
                    </div>
                    <div class="gathalast">පාපකම්මං 
                        <pb ed="T" n="0.0161"/> කරිත්වාන, පෙතලොකං ඉතො ගතා.
                    </div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘කාලෙන පඤ්ච පුත්තානි, සායං පඤ්ච පුනාපරෙ;</div>
                    <div class="gathalast">විජායිත්වාන ඛාදාමි, තෙපි නා හොන්ති මෙ අලං.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘පරිඩය්හති ධූමායති, ඛුදාය 
                        <span class="note">(ඛුද්දාය (ක.))</span> හදයං මම;
                    </div>
                    <div class="gathalast">පානීයං න ලභෙ පාතුං, පස්ස මං බ්‍යසනං ගත’’න්ති.</div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘කිං නු කායෙන වාචාය, මනසා දුක්කටං කතං;</div>
                    <div class="gathalast">කිස්ස කම්මවිපාකෙන, පුත්තමංසානි ඛාදසී’’ති.</div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ‘‘සපතී 
                        <span class="note">(සපත්තී (සී.))</span> මෙ ගබ්භිනී ආසි, තස්සා පාපං අචෙතයිං;
                    </div>
                    <div class="gathalast">සාහං පදුට්ඨමනසා, අකරිං ගබ්භපාතනං.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘තස්සා 
                        <pb ed="M" n="0.0131"/>
                        <pb ed="V" n="0.0095"/> ද්වෙමාසිකො ගබ්භො, ලොහිතඤ්ඤෙව පග්ඝරි;
                    </div>
                    <div class="gatha">තදස්සා මාතා කුපිතා, මය්හං ඤාතී සමානයි;</div>
                    <div class="gathalast">සපථඤ්ච මං කාරෙසි, පරිභාසාපයී ච මං.</div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘සාහං ඝොරඤ්ච සපථං, මුසාවාදං අභාසිසං;</div>
                    <div class="gathalast">පුත්තමංසානි ඛාදාමි, සචෙ තං පකතං මයා.</div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ‘‘තස්ස කම්මස්ස විපාකෙන 
                        <span class="note">(විපාකං (ස්‍යා. ක.))</span>, මුසාවාදස්ස චූභයං;
                    </div>
                    <div class="gathalast">පුත්තමංසානි ඛාදාමි, පුබ්බලොහිතමක්ඛිතා’’ති.</div>
                </div>
            </div>
            <div class="centre ct_sutta ending">පඤ්චපුත්තඛාදපෙතිවත්ථු 
                <span class="note">(පඤ්චපුත්තඛාදපෙතවත්ථු (සී. ස්‍යා. පී.) එවමුපරිපි)</span> ඡට්ඨං.
            </div>
        </div>
        <div class="subhead ct_sutta" node-id="43107">
            <span class="subhead ct_sutta">7. සත්තපුත්තඛාදපෙතිවත්ථු</span>
            <div class="subhead-contents">
                <div class="paragraph" para="35">
                    <span class="paranum">35</span>
                    <div class="gatha"> ‘‘නග්ගා 
                        <pb ed="P" n="0.0006"/> දුබ්බණ්ණරූපාසි, දුග්ගන්ධා පූති වායසි;
                    </div>
                    <div class="gathalast">මක්ඛිකාහි 
                        <pb ed="T" n="0.0162"/> පරිකිණ්ණා, කා නු ත්වං ඉධ තිට්ඨසී’’ති.
                    </div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘අහං භදන්තෙ පෙතීම්හි, දුග්ගතා යමලොකිකා;</div>
                    <div class="gathalast">පාපකම්මං කරිත්වාන, පෙතලොකං ඉතො ගතා.</div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘කාලෙන සත්ත පුත්තානි, සායං සත්ත පුනාපරෙ;</div>
                    <div class="gathalast">විජායිත්වාන ඛාදාමි, තෙපි නා හොන්ති මෙ අලං.</div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘පරිඩය්හති ධූමායති, ඛුදාය හදයං මම;</div>
                    <div class="gathalast">නිබ්බුතිං නාධිගච්ඡාමි, අග්ගිදඩ්ඪාව ආතපෙ’’ති.</div>
                </div>
                <div class="paragraph" para="39">
                    <span class="paranum">39</span>
                    <div class="gatha"> ‘‘කිං නු කායෙන වාචාය, මනසා දුක්කටං කතං;</div>
                    <div class="gathalast">කිස්ස කම්මවිපාකෙන, පුත්තමංසානි ඛාදසී’’ති.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘අහූ මය්හං දුවෙ පුත්තා, උභො සම්පත්තයොබ්බනා;</div>
                    <div class="gathalast">සාහං පුත්තබලූපෙතා, සාමිකං අතිමඤ්ඤිසං.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘තතො මෙ සාමිකො කුද්ධො, සපත්තිං මය්හමානයි;</div>
                    <div class="gathalast">සා ච ගබ්භං අලභිත්ථ, තස්සා පාපං අචෙතයිං.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘සාහං 
                        <pb ed="M" n="0.0132"/> පදුට්ඨමනසා, අකරිං ගබ්භපාතනං;
                    </div>
                    <div class="gathalast">තස්සා තෙමාසිකො ගබ්භො, පුබ්බලොහිතකො 
                        <span class="note">(පුබ්බලොහිතකො (ක.))</span> පති.
                    </div>
                </div>
                <div class="paragraph" para="43">
                    <span class="paranum">43</span>
                    <div class="gatha"> ‘‘තදස්සා මාතා කුපිතා, මය්හං ඤාතී සමානයි;</div>
                    <div class="gathalast">සපථඤ්ච මං කාරෙසි, පරිභාසාපයී ච මං.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘සාහං 
                        <pb ed="V" n="0.0096"/> ඝොරඤ්ච සපථං, මුසාවාදං අභාසිසං;
                    </div>
                    <div class="gathalast">‘පුත්තමංසානි ඛාදාමි, සචෙ තං පකතං මයා’.</div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘තස්ස 
                        <pb ed="T" n="0.0163"/> කම්මස්ස විපාකෙන, මුසාවාදස්ස චූභයං;
                    </div>
                    <div class="gathalast">පුත්තමංසානි ඛාදාමි, පුබ්බලොහිතමක්ඛිතා’’ති.</div>
                </div>
            </div>
            <div class="centre ct_sutta ending">සත්තපුත්තඛාදපෙතිවත්ථු සත්තමං.</div>
        </div>
        <div class="subhead ct_sutta" node-id="43108">
            <span class="subhead ct_sutta">8. ගොණපෙතවත්ථු</span>
            <div class="subhead-contents">
                <div class="paragraph" para="46">
                    <span class="paranum">46</span>
                    <div class="gatha"> ‘‘කිං 
                        <pb ed="P" n="0.0007"/> නු උම්මත්තරූපොව, ලායිත්වා හරිතං තිණං;
                    </div>
                    <div class="gathalast">ඛාද ඛාදාති ලපසි, ගතසත්තං ජරග්ගවං.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘න හි අන්නෙන පානෙන, මතො ගොණො සමුට්ඨහෙ;</div>
                    <div class="gathalast">ත්වංසි බාලො ච 
                        <span class="note">(බාලොව (ක.))</span> දුම්මෙධො, යථා තඤ්ඤොව දුම්මතී’’ති.
                    </div>
                </div>
                <div class="paragraph" para="48">
                    <span class="paranum">48</span>
                    <div class="gatha"> ‘‘ඉමෙ පාදා ඉදං සීසං, අයං කායො සවාලධි;</div>
                    <div class="gathalast">නෙත්තා තථෙව තිට්ඨන්ති, අයං ගොණො සමුට්ඨහෙ.</div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘නාය්‍යකස්ස හත්ථපාදා, කායො සීසඤ්ච දිස්සති;</div>
                    <div class="gathalast">රුදං මත්තිකථූපස්මිං, නනු ත්වඤ්ඤෙව දුම්මතී’’ති.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘ආදිත්තං වත මං සන්තං, ඝතසිත්තංව පාවකං;</div>
                    <div class="gathalast">වාරිනා විය ඔසිඤ්චං, සබ්බං නිබ්බාපයෙ දරං.</div>
                </div>
                <div class="paragraph" para="51">
                    <span class="paranum">51</span>
                    <div class="gatha"> ‘‘අබ්බහී 
                        <span class="note">(අබ්බූළ්හං (බහූසු))</span> වත මෙ සල්ලං, සොකං හදයනිස්සිතං;
                    </div>
                    <div class="gathalast">යො මෙ සොකපරෙතස්ස, පිතුසොකං අපානුදි.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘ස්වාහං අබ්බූළ්හසල්ලොස්මි, සීතිභූතොස්මි නිබ්බුතො;</div>
                    <div class="gathalast">න සොචාමි න රොදාමි, තව සුත්වාන මාණව’.</div>
                </div>
                <div class="paragraph" para="53">
                    <span class="paranum">53</span>
                    <div class="gatha"> එවං 
                        <pb ed="M" n="0.0133"/> කරොන්ති සප්පඤ්ඤා, යෙ හොන්ති අනුකම්පකා;
                    </div>
                    <div class="gathalast">විනිවත්තයන්ති සොකම්හා, සුජාතො පිතරං යථාති.</div>
                </div>
            </div>
            <div class="centre ct_sutta ending">ගොණපෙතවත්ථු අට්ඨමං.</div>
        </div>
        <div class="subhead ct_sutta" node-id="43109">
            <span class="subhead ct_sutta">9. මහාපෙසකාරපෙතිවත්ථු</span>
            <div class="subhead-contents">
                <div class="paragraph" para="54">
                    <span class="paranum">54</span>
                    <div class="gatha"> ‘‘ගූථඤ්ච 
                        <pb ed="T" n="0.0164"/>
                        <pb ed="V" n="0.0097"/>
                        <pb ed="P" n="0.0008"/> මුත්තං රුහිරඤ්ච පුබ්බං, පරිභුඤ්ජති කිස්ස අයං විපාකො;
                    </div>
                    <div class="gathalast">අයං නු කිං කම්මමකාසි නාරී, යා සබ්බදා ලොහිතපුබ්බභක්ඛා.</div>
                </div>
                <div class="paragraph" para="55">
                    <span class="paranum">55</span>
                    <div class="gatha"> ‘‘නවානි වත්ථානි සුභානි චෙව, මුදූනි සුද්ධානි ච ලොමසානි;</div>
                    <div class="gathalast">දින්නානි මිස්සා කිතකා 
                        <span class="note">(කිටකා (ක.))</span> භවන්ති, අයං නු කිං කම්මමකාසි නාරී’’ති.
                    </div>
                </div>
                <div class="paragraph" para="56">
                    <span class="paranum">56</span>
                    <div class="gatha"> ‘‘භරියා මමෙසා අහූ භදන්තෙ, අදායිකා මච්ඡරිනී කදරියා;</div>
                    <div class="gathalast">සා මං දදන්තං සමණබ්‍රාහ්මණානං, අක්කොසති ච පරිභාසති ච.</div>
                </div>
                <div class="paragraph" para="57">
                    <span class="paranum">57</span>
                    <div class="gatha"> ‘‘‘ගූථඤ්ච මුත්තං රුහිරඤ්ච පුබ්බං, පරිභුඤ්ජ ත්වං අසුචිං සබ්බකාලං;</div>
                    <div class="gatha">එතං තෙ පරලොකස්මිං හොතු, වත්ථා ච තෙ කිටකසමා භවන්තු’;</div>
                    <div class="gathalast">එතාදිසං දුච්චරිතං චරිත්වා, ඉධාගතා චිරරත්තාය ඛාදතී’’ති.</div>
                </div>
            </div>
            <div class="centre ct_sutta ending">මහාපෙසකාරපෙතිවත්ථු නවමං.</div>
        </div>
        <div class="subhead ct_sutta" node-id="431010">
            <span class="subhead ct_sutta">10. ඛල්ලාටියපෙතිවත්ථු</span>
            <div class="subhead-contents">
                <div class="paragraph" para="58">
                    <span class="paranum">58</span>
                    <div class="gatha"> ‘‘කා 
                        <pb ed="T" n="0.0165"/>
                        <pb ed="P" n="0.0009"/> නු අන්තොවිමානස්මිං, තිට්ඨන්තී නූපනික්ඛමි;
                    </div>
                    <div class="gathalast">උපනික්ඛමස්සු භද්දෙ, පස්සාම තං බහිට්ඨිත’’න්ති.</div>
                </div>
                <div class="paragraph" para="59">
                    <span class="paranum">59</span>
                    <div class="gatha"> ‘‘අට්ටීයාමි 
                        <pb ed="M" n="0.0134"/> හරායාමි, නග්ගා නික්ඛමිතුං බහි;
                    </div>
                    <div class="gathalast">කෙසෙහම්හි පටිච්ඡන්නා, පුඤ්ඤං මෙ අප්පකං කත’’න්ති.</div>
                </div>
                <div class="paragraph" para="60">
                    <span class="paranum">60</span>
                    <div class="gatha"> ‘‘හන්දුත්තරීයං දදාමි තෙ, ඉදං දුස්සං නිවාසය;</div>
                    <div class="gatha">ඉදං දුස්සං නිවාසෙත්වා, එහි නික්ඛම සොභනෙ;</div>
                    <div class="gathalast">උපනික්ඛමස්සු භද්දෙ, පස්සාම තං බහිට්ඨිත’’න්ති.</div>
                </div>
                <div class="paragraph" para="61">
                    <span class="paranum">61</span>
                    <div class="gatha"> ‘‘හත්ථෙන හත්ථෙ තෙ දින්නං, න මය්හං උපකප්පති;</div>
                    <div class="gathalast">එසෙත්ථුපාසකො සද්ධො, සම්මාසම්බුද්ධසාවකො.</div>
                </div>
                <div class="paragraph" para="62">
                    <span class="paranum">62</span>
                    <div class="gatha"> ‘‘එතං අච්ඡාදයිත්වාන, මම දක්ඛිණමාදිස;</div>
                    <div class="gathalast">තථාහං 
                        <span class="note">(අථාහං (සී.))</span> සුඛිතා හෙස්සං, සබ්බකාමසමිද්ධිනී’’ති.
                    </div>
                </div>
                <div class="paragraph" para="63">
                    <span class="paranum">63</span>
                    <div class="gatha"> තඤ්ච තෙ න්හාපයිත්වාන, විලිම්පෙත්වාන වාණිජා;</div>
                    <div class="gathalast">වත්ථෙහච්ඡාදයිත්වාන, තස්සා දක්ඛිණමාදිසුං.</div>
                </div>
                <div class="paragraph" para="64">
                    <span class="paranum">64</span>
                    <div class="gatha"> සමනන්තරානුද්දිට්ඨෙ 
                        <pb ed="V" n="0.0098"/>
                        <span class="note">(සමනන්තරා අනුද්දිට්ඨෙ (ස්‍යා. ක.))</span>, විපාකො උදපජ්ජථ 
                        <span class="note">(උපපජ්ජථ (සී. ස්‍යා.))</span>;
                    </div>
                    <div class="gathalast">භොජනච්ඡාදනපානීයං 
                        <span class="note">(භොජනච්ඡාදනං පානීයං (ස්‍යා. ක.))</span>, දක්ඛිණාය ඉදං ඵලං.
                    </div>
                </div>
                <div class="paragraph" para="65">
                    <span class="paranum">65</span>
                    <div class="gatha"> තතො සුද්ධා සුචිවසනා, කාසිකුත්තමධාරිනී;</div>
                    <div class="gathalast">හසන්තී විමානා නික්ඛමි, ‘දක්ඛිණාය ඉදං ඵල’’’න්ති.</div>
                </div>
                <div class="paragraph" para="66">
                    <span class="paranum">66</span>
                    <div class="gatha"> ‘‘සුචිත්තරූපං රුචිරං, විමානං තෙ පභාසති;</div>
                    <div class="gathalast">දෙවතෙ පුච්ඡිතාචික්ඛ, කිස්ස කම්මස්සිදං ඵල’’න්ති.</div>
                </div>
                <div class="paragraph" para="67">
                    <span class="paranum">67</span>
                    <div class="gatha"> ‘‘භික්ඛුනො 
                        <pb ed="T" n="0.0166"/> චරමානස්ස, දොණිනිම්මජ්ජනිං අහං;
                    </div>
                    <div class="gathalast">අදාසිං උජුභූතස්ස, විප්පසන්නෙන චෙතසා.</div>
                </div>
                <div class="paragraph" para="68">
                    <span class="paranum">68</span>
                    <div class="gatha"> ‘‘තස්ස කම්මස්ස කුසලස්ස, විපාකං දීඝමන්තරං;</div>
                    <div class="gathalast">අනුභොමි විමානස්මිං, තඤ්ච දානි පරිත්තකං.</div>
                </div>
                <div class="paragraph" para="69">
                    <span class="paranum">69</span>
                    <div class="gatha"> ‘‘උද්ධං 
                        <pb ed="P" n="0.0010"/> චතූහි මාසෙහි, කාලංකිරියා 
                        <span class="note">(කාලංකිරියා (ක.))</span> භවිස්සති;
                    </div>
                    <div class="gathalast">එකන්තකටුකං ඝොරං, නිරයං පපතිස්සහං.</div>
                </div>
                <div class="paragraph" para="70">
                    <span class="paranum">70</span>
                    <div class="gatha">
                        <span class="note">(ම. නි. 3.250, 267; අ. නි. 3.36; පෙ. ව. 240, 693)</span> ‘‘චතුක්කණ්ණං චතුද්වාරං, විභත්තං භාගසො මිතං;
                    </div>
                    <div class="gathalast">අයොපාකාරපරියන්තං, අයසා පටිකුජ්ජිතං.</div>
                </div>
                <div class="paragraph" para="71">
                    <span class="paranum">71</span>
                    <div class="gatha"> ‘‘තස්ස 
                        <pb ed="M" n="0.0135"/> අයොමයා භූමි, ජලිතා තෙජසා යුතා;
                    </div>
                    <div class="gathalast">සමන්තා යොජනසතං, ඵරිත්වා තිට්ඨති සබ්බදා.</div>
                </div>
                <div class="paragraph" para="72">
                    <span class="paranum">72</span>
                    <div class="gatha"> ‘‘තත්ථාහං දීඝමද්ධානං, දුක්ඛං වෙදිස්ස වෙදනං;</div>
                    <div class="gathalast">ඵලඤ්ච පාපකම්මස්ස, තස්මා සොචාමහං භුස’’න්ති.</div>
                </div>
            </div>
            <div class="centre ct_sutta ending">ඛල්ලාටියපෙතිවත්ථු දසමං.</div>
        </div>
        <div class="subhead ct_sutta" node-id="431011">
            <span class="subhead ct_sutta">11. නාගපෙතවත්ථු</span>
            <div class="subhead-contents">
                <div class="paragraph" para="73">
                    <span class="paranum">73</span>
                    <div class="gatha"> ‘‘පුරතොව 
                        <pb ed="P" n="0.0011"/>
                        <span class="note">(පුරතො ච (ස්‍යා.))</span> සෙතෙන පලෙති හත්ථිනා, මජ්ඣෙ පන අස්සතරීරථෙන;
                    </div>
                    <div class="gathalast">පච්ඡා ච කඤ්ඤා සිවිකාය නීයති, ඔභාසයන්තී දස සබ්බතො 
                        <span class="note">(සබ්බතො (ක.))</span> දිසා.
                    </div>
                </div>
                <div class="paragraph" para="74">
                    <span class="paranum">74</span>
                    <div class="gatha"> ‘‘තුම්හෙ පන මුග්ගරහත්ථපාණිනො, රුදංමුඛා ඡින්නපභින්නගත්තා;</div>
                    <div class="gathalast">මනුස්සභූතා 
                        <pb ed="T" n="0.0167"/> කිමකත්ථ පාපං, යෙනඤ්ඤමඤ්ඤස්ස පිවාථ ලොහිත’’න්ති.
                    </div>
                </div>
                <div class="paragraph" para="75">
                    <span class="paranum">75</span>
                    <div class="gatha"> ‘‘පුරතොව යො ගච්ඡති කුඤ්ජරෙන, සෙතෙන නාගෙන චතුක්කමෙන;</div>
                    <div class="gathalast">අම්හාක පුත්තො අහු ජෙට්ඨකො සො 
                        <span class="note">(සොව ජෙට්ඨො (ක.))</span>, දානානි දත්වාන සුඛී පමොදති.
                    </div>
                </div>
                <div class="paragraph" para="76">
                    <span class="paranum">76</span>
                    <div class="gatha"> ‘‘යො 
                        <pb ed="V" n="0.0099"/> සො මජ්ඣෙ අස්සතරීරථෙන, චතුබ්භි යුත්තෙන සුවග්ගිතෙන;
                    </div>
                    <div class="gathalast">අම්හාක පුත්තො අහු මජ්ඣිමො සො, අමච්ඡරී දානවතී විරොචති.</div>
                </div>
                <div class="paragraph" para="77">
                    <span class="paranum">77</span>
                    <div class="gatha"> ‘‘යා සා ච පච්ඡා සිවිකාය නීයති, නාරී සපඤ්ඤා මිගමන්දලොචනා;</div>
                    <div class="gathalast">අම්හාක ධීතා අහු සා කනිට්ඨිකා, භාගඩ්ඪභාගෙන සුඛී පමොදති.</div>
                </div>
                <div class="paragraph" para="78">
                    <span class="paranum">78</span>
                    <div class="gatha"> ‘‘එතෙ 
                        <pb ed="M" n="0.0136"/> ච දානානි අදංසු පුබ්බෙ, පසන්නචිත්තා සමණබ්‍රාහ්මණානං;
                    </div>
                    <div class="gatha">මයං පන මච්ඡරිනො අහුම්හ, පරිභාසකා සමණබ්‍රාහ්මණානං;</div>
                    <div class="gathalast">එතෙ ච දත්වා පරිචාරයන්ති, මයඤ්ච 
                        <pb ed="T" n="0.0168"/> සුස්සාම නළොව ඡින්නො’’ති 
                        <span class="note">(ඛිත්තොති (සී.))</span>.
                    </div>
                </div>
                <div class="paragraph" para="79">
                    <span class="paranum">79</span>
                    <div class="gatha"> ‘‘කිං තුම්හාකං භොජනං කිං සයානං, කථඤ්ච යාපෙථ සුපාපධම්මිනො;</div>
                    <div class="gathalast">පහූතභොගෙසු අනප්පකෙසු, සුඛං විරාධාය 
                        <span class="note">(විරාගාය (ස්‍යා. ක.))</span> දුක්ඛජ්ජ පත්තා’’ති.
                    </div>
                </div>
                <div class="paragraph" para="80">
                    <span class="paranum">80</span>
                    <div class="gatha"> ‘‘අඤ්ඤමඤ්ඤං වධිත්වාන, පිවාම පුබ්බලොහිතං;</div>
                    <div class="gathalast">බහුං පිත්වා න ධාතා හොම, නච්ඡාදිම්හසෙ 
                        <span class="note">(නරුච්චාදිම්හසෙ (ක.))</span> මයං.
                    </div>
                </div>
                <div class="paragraph" para="81">
                    <span class="paranum">81</span>
                    <div class="gatha"> ‘‘ඉච්චෙව මච්චා පරිදෙවයන්ති, අදායකා පෙච්ච 
                        <span class="note">(මච්ඡරිනො (ක.))</span> යමස්ස ඨායිනො;
                    </div>
                    <div class="gathalast">යෙ තෙ විදිච්ච 
                        <span class="note">(විදිත්වා (සී.))</span> අධිගම්ම භොගෙ, න භුඤ්ජරෙ නාපි කරොන්ති පුඤ්ඤං.
                    </div>
                </div>
                <div class="paragraph" para="82">
                    <span class="paranum">82</span>
                    <div class="gatha"> ‘‘තෙ 
                        <pb ed="P" n="0.0012"/> ඛුප්පිපාසූපගතා පරත්ථ, පච්ඡා 
                        <span class="note">(පෙතා (සී.))</span> චිරං ඣායරෙ ඩය්හමානා;
                    </div>
                    <div class="gathalast">කම්මානි කත්වාන දුඛුද්‍රානි, අනුභොන්ති දුක්ඛං කටුකප්ඵලානි.</div>
                </div>
                <div class="paragraph" para="83">
                    <span class="paranum">83</span>
                    <div class="gatha"> ‘‘ඉත්තරං හි ධනං ධඤ්ඤං, ඉත්තරං ඉධ ජීවිතං;</div>
                    <div class="gathalast">ඉත්තරං ඉත්තරතො ඤත්වා, දීපං කයිරාථ පණ්ඩිතො.</div>
                </div>
                <div class="paragraph" para="84">
                    <span class="paranum">84</span>
                    <div class="gatha"> ‘‘යෙ තෙ එවං පජානන්ති, නරා ධම්මස්ස කොවිදා;</div>
                    <div class="gathalast">තෙ දානෙ නප්පමජ්ජන්ති, සුත්වා අරහතං වචො’’ති.</div>
                </div>
            </div>
            <div class="centre ct_sutta ending">නාගපෙතවත්ථු එකාදසමං.</div>
        </div>
        <div class="subhead ct_sutta" node-id="431012">
            <span class="subhead ct_sutta">12. උරගපෙතවත්ථු</span>
            <div class="subhead-contents">
                <div class="paragraph" para="85">
                    <span class="paranum">85</span>
                    <div class="gatha"> ‘‘උරගොව 
                        <pb ed="T" n="0.0169"/>
                        <pb ed="M" n="0.0137"/>
                        <pb ed="P" n="0.0013"/> තචං ජිණ්ණං, හිත්වා ගච්ඡති සන්තනුං;
                    </div>
                    <div class="gathalast">එවං සරීරෙ නිබ්භොගෙ, පෙතෙ කාලඞ්කතෙ සති.</div>
                </div>
                <div class="paragraph" para="86">
                    <span class="paranum">86</span>
                    <div class="gatha"> ‘‘ඩය්හමානො න ජානාති, ඤාතීනං පරිදෙවිතං;</div>
                    <div class="gathalast">තස්මා එතං න රොදාමි, ගතො සො තස්ස යා ගති’’.</div>
                </div>
                <div class="paragraph" para="87">
                    <span class="paranum">87</span>
                    <div class="gatha"> ‘‘අනබ්භිතො 
                        <span class="note">(අනව්හිතො (සී.))</span> තතො ආගා, නානුඤ්ඤාතො ඉතො ගතො;
                    </div>
                    <div class="gathalast">යථාගතො තථා ගතො, තත්ථ කා 
                        <span class="note">(කා තත්ථ (සී.))</span> පරිදෙවනා.
                    </div>
                </div>
                <div class="paragraph" para="88">
                    <span class="paranum">88</span>
                    <div class="gatha"> ‘‘ඩය්හමානො 
                        <pb ed="V" n="0.0100"/> න ජානාති, ඤාතීනං පරිදෙවිතං;
                    </div>
                    <div class="gathalast">තස්මා එතං න රොදාමි, ගතො සො තස්ස යා ගති’’.</div>
                </div>
                <div class="paragraph" para="89">
                    <span class="paranum">89</span>
                    <div class="gatha"> ‘‘සචෙ රොදෙ කිසා අස්සං, තත්ථ මෙ කිං ඵලං සියා;</div>
                    <div class="gathalast">ඤාතිමිත්තසුහජ්ජානං, භිය්‍යො නො අරතී සියා.</div>
                </div>
                <div class="paragraph" para="90">
                    <span class="paranum">90</span>
                    <div class="gatha"> ‘‘ඩය්හමානො න ජානාති, ඤාතීනං පරිදෙවිතං;</div>
                    <div class="gathalast">තස්මා එතං න රොදාමි, ගතො සො තස්ස යා ගති’’.</div>
                </div>
                <div class="paragraph" para="91">
                    <span class="paranum">91</span>
                    <div class="gatha"> ‘‘යථාපි දාරකො චන්දං, ගච්ඡන්තමනුරොදති;</div>
                    <div class="gathalast">එවං සම්පදමෙවෙතං, යො පෙතමනුසොචති.</div>
                </div>
                <div class="paragraph" para="92">
                    <span class="paranum">92</span>
                    <div class="gatha"> ‘‘ඩය්හමානො න ජානාති, ඤාතීනං පරිදෙවිතං;</div>
                    <div class="gathalast">තස්මා එතං න රොදාමි, ගතො සො තස්ස යා ගති’’.</div>
                </div>
                <div class="paragraph" para="93">
                    <span class="paranum">93</span>
                    <div class="gatha"> ‘‘යථාපි බ්‍රහ්මෙ උදකුම්භො, භින්නො අප්පටිසන්ධියො;</div>
                    <div class="gathalast">එවං සම්පදමෙවෙතං, යො පෙතමනුසොචති.</div>
                </div>
                <div class="paragraph" para="94">
                    <span class="paranum">94</span>
                    <div class="gatha"> ‘‘ඩය්හමානො න ජානාති, ඤාතීනං පරිදෙවිතං;</div>
                    <div class="gathalast">තස්මා 
                        <pb ed="T" n="0.0170"/> එතං න රොදාමි, ගතො සො තස්ස යා ගතී’’ති.
                    </div>
                </div>
            </div>
            <div class="centre ct_sutta ending">උරගපෙතවත්ථු ද්වාදසමං.</div>
        </div>
    </div>
    <div class="centre ct_vagga ending">උරගවග්ගො පඨමො නිට්ඨිතො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">ඛෙත්තඤ්ච සූකරං පූති, පිට්ඨං චාපි තිරොකුට්ටං;</div>
        <div class="ct_vagga gatha">පඤ්චාපි 
            <pb ed="P" n="0.0014"/> සත්තපුත්තඤ්ච, ගොණං පෙසකාරකඤ්ච;
        </div>
        <div class="gathalast ct_vagga">තථා ඛල්ලාටියං නාගං, ද්වාදසං උරගඤ්චෙවාති.</div>
    </div>
</div>