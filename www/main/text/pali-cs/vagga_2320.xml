<div class="chapter ct_samyuththa" node-id="23200">
    <span class="chapter ct_samyuththa">11. වලාහකසංයුත්තං</span>
    <div class="chapter-contents">
        <div class="subhead ct_sutta" node-id="23201">
            <span class="subhead ct_sutta">1. සුද්ධිකසුත්තං</span>
            <div class="subhead-contents">
                <div class="paragraph" para="550">
                    <span class="paranum">550</span>
                    <div class="bodytext"> සාවත්ථිනිදානං 
                        <pb ed="T" n="3.0314"/>
                        <pb ed="M" n="2.0214"/>
                        <pb ed="P" n="3.0254"/>
                        <pb ed="V" n="2.0251"/>. ‘‘වලාහකකායිකෙ වො, භික්ඛවෙ, දෙවෙ දෙසෙස්සාමි. තං සුණාථ. කතමෙ ච, භික්ඛවෙ, වලාහකකායිකා දෙවා? සන්ති, භික්ඛවෙ, සීතවලාහකා දෙවා; සන්ති උණ්හවලාහකා දෙවා; සන්ති අබ්භවලාහකා දෙවා; සන්ති වාතවලාහකා දෙවා; සන්ති වස්සවලාහකා දෙවා - ඉමෙ වුච්චන්ති, භික්ඛවෙ, ‘වලාහකකායිකා දෙවා’’’ති. පඨමං.
                    </div>
                </div>
            </div>
        </div>
        <div class="subhead ct_sutta" node-id="23202">
            <span class="subhead ct_sutta">2. සුචරිතසුත්තං</span>
            <div class="subhead-contents">
                <div class="paragraph" para="551">
                    <span class="paranum">551</span>
                    <div class="bodytext"> සාවත්ථිනිදානං. එකමන්තං නිසින්නො ඛො සො භික්ඛු භගවන්තං එතදවොච - ‘‘කො නු ඛො, භන්තෙ, හෙතු, කො පච්චයො, යෙන මිධෙකච්චො කායස්ස භෙදා පරං මරණා වලාහකකායිකානං දෙවානං සහබ්‍යතං උපපජ්ජතී’’ති? ‘‘ඉධ, භික්ඛු, එකච්චො කායෙන සුචරිතං චරති, වාචාය සුචරිතං චරති, මනසා සුචරිතං චරති. තස්ස සුතං හොති - ‘වලාහකකායිකා දෙවා දීඝායුකා වණ්ණවන්තො සුඛබහුලා’ති. තස්ස එවං හොති - ‘අහො වතාහං කායස්ස භෙදා පරං මරණා වලාහකකායිකානං 
                        <pb ed="T" n="3.0315"/> දෙවානං සහබ්‍යතං උපපජ්ජෙය්‍ය’න්ති. සො කායස්ස භෙදා පරං මරණා වලාහකකායිකානං දෙවානං සහබ්‍යතං උපපජ්ජති. අයං ඛො, භික්ඛු, හෙතු, අයං පච්චයො, යෙන මිධෙකච්චො කායස්ස භෙදා පරං මරණා වලාහකකායිකානං දෙවානං සහබ්‍යතං උපපජ්ජතී’’ති. දුතියං.
                    </div>
                </div>
            </div>
        </div>
        <div class="subhead ct_sutta" node-id="23203">
            <span class="subhead ct_sutta">3-12. සීතවලාහකදානූපකාරසුත්තදසකං</span>
            <div class="subhead-contents">
                <div class="paragraph" para="552-561">
                    <span class="paranum">552-561</span>
                    <div class="bodytext"> සාවත්ථිනිදානං. එකමන්තං නිසින්නො ඛො සො භික්ඛු භගවන්තං 
                        <pb ed="P" n="3.0255"/> එතදවොච 
                        <pb ed="V" n="2.0252"/> - ‘‘කො නු ඛො, භන්තෙ, හෙතු, කො පච්චයො, යෙන මිධෙකච්චො කායස්ස භෙදා පරං මරණා සීතවලාහකානං දෙවානං සහබ්‍යතං උපපජ්ජතී’’ති? ‘‘ඉධ භික්ඛු, එකච්චො කායෙන සුචරිතං චරති, වාචාය සුචරිතං චරති, මනසා සුචරිතං චරති. තස්ස සුතං හොති - ‘සීතවලාහකා දෙවා දීඝායුකා වණ්ණවන්තො සුඛබහුලා’ති. තස්ස එවං 
                        <pb ed="M" n="2.0215"/> හොති - ‘අහො වතාහං කායස්ස භෙදා පරං මරණා සීතවලාහකානං දෙවානං සහබ්‍යතං උපපජ්ජෙය්‍ය’න්ති. සො අන්නං දෙති...පෙ.... පදීපෙය්‍යං දෙති. සො කායස්ස භෙදා පරං මරණා සීතවලාහකානං දෙවානං සහබ්‍යතං උපපජ්ජති. අයං ඛො, භික්ඛු, හෙතු, අයං පච්චයො, යෙන මිධෙකච්චො කායස්ස භෙදා පරං මරණා සීතවලාහකානං දෙවානං සහබ්‍යතං උපපජ්ජතී’’ති. ද්වාදසමං.
                    </div>
                </div>
            </div>
        </div>
        <div class="subhead ct_sutta" node-id="23204">
            <span class="subhead ct_sutta">13-52. උණ්හවලාහකදානූපකාරසුත්තචාලීසකං</span>
            <div class="subhead-contents">
                <div class="paragraph" para="562-601">
                    <span class="paranum">562-601</span>
                    <div class="bodytext"> සාවත්ථිනිදානං. එකමන්තං නිසින්නො ඛො සො භික්ඛු භගවන්තං එතදවොච - ‘‘කො නු ඛො, භන්තෙ, හෙතු, කො පච්චයො, යෙන මිධෙකච්චො කායස්ස භෙදා පරං මරණා උණ්හවලාහකානං දෙවානං...පෙ.... අබ්භවලාහකානං 
                        <pb ed="T" n="3.0316"/> දෙවානං...පෙ.... වාතවලාහකානං දෙවානං...පෙ.... වස්සවලාහකානං දෙවානං සහබ්‍යතං උපපජ්ජතී’’ති? ‘‘ඉධ, භික්ඛු, එකච්චො කායෙන සුචරිතං චරති, වාචාය සුචරිතං චරති, මනසා සුචරිතං චරති. තස්ස සුතං හොති - ‘වස්සවලාහකා දෙවා දීඝායුකා වණ්ණවන්තො සුඛබහුලා’ති. තස්ස එවං හොති - ‘අහො වතාහං කායස්ස භෙදා පරං මරණා වස්සවලාහකානං දෙවානං සහබ්‍යතං උපපජ්ජෙය්‍ය’න්ති. සො අන්නං දෙති...පෙ.... පදීපෙය්‍යං දෙති. සො කායස්ස භෙදා පරං මරණා වස්සවලාහකානං දෙවානං සහබ්‍යතං උපපජ්ජති. අයං ඛො, භික්ඛු, හෙතු, අයං පච්චයො, යෙන මිධෙකච්චො කායස්ස භෙදා පරං මරණා වස්සවලාහකානං දෙවානං සහබ්‍යතං උපපජ්ජතී’’ති. ද්වෙපඤ්ඤාසමං.
                    </div>
                </div>
            </div>
        </div>
        <div class="subhead ct_sutta" node-id="23205">
            <span class="subhead ct_sutta">53. සීතවලාහකසුත්තං</span>
            <div class="subhead-contents">
                <div class="paragraph" para="602">
                    <span class="paranum">602</span>
                    <div class="bodytext"> සාවත්ථිනිදානං 
                        <pb ed="P" n="3.0256"/>. එකමන්තං නිසින්නො ඛො සො භික්ඛු භගවන්තං එතදවොච - ‘‘කො නු ඛො, භන්තෙ, හෙතු, කො පච්චයො, යෙනෙකදා සීතං හොතී’’ති? ‘‘සන්ති, භික්ඛු, සීතවලාහකා නාම දෙවා. තෙසං යදා එවං හොති - ‘යංනූන මයං සකාය රතියා වසෙය්‍යාමා’ති 
                        <pb ed="V" n="2.0253"/>
                        <span class="note">(රමෙය්‍යාමාති (සී. ස්‍යා. කං. පී.) එවමුපරිපි)</span>, තෙසං තං චෙතොපණිධිමන්වාය සීතං හොති. අයං ඛො, භික්ඛු, හෙතු, අයං පච්චයො, යෙනෙකදා සීතං හොතී’’ති. තෙපඤ්ඤාසමං.
                    </div>
                </div>
            </div>
        </div>
        <div class="subhead ct_sutta" node-id="23206">
            <span class="subhead ct_sutta">54. උණ්හවලාහකසුත්තං</span>
            <div class="subhead-contents">
                <div class="paragraph" para="603">
                    <span class="paranum">603</span>
                    <div class="bodytext"> සාවත්ථිනිදානං 
                        <pb ed="T" n="3.0317"/>
                        <pb ed="M" n="2.0216"/>. එකමන්තං නිසින්නො ඛො සො භික්ඛු භගවන්තං එතදවොච - ‘‘කො නු ඛො, භන්තෙ, හෙතු, කො පච්චයො, යෙනෙකදා උණ්හං හොතී’’ති? ‘‘සන්ති, භික්ඛු, උණ්හවලාහකා නාම දෙවා. තෙසං යදා එවං හොති - ‘යංනූන මයං සකාය රතියා වසෙය්‍යාමා’ති, තෙසං තං චෙතොපණිධිමන්වාය උණ්හං හොති. අයං ඛො, භික්ඛු, හෙතු, අයං පච්චයො, යෙනෙකදා උණ්හං හොතී’’ති. චතුපඤ්ඤාසමං.
                    </div>
                </div>
            </div>
        </div>
        <div class="subhead ct_sutta" node-id="23207">
            <span class="subhead ct_sutta">55. අබ්භවලාහකසුත්තං</span>
            <div class="subhead-contents">
                <div class="paragraph" para="604">
                    <span class="paranum">604</span>
                    <div class="bodytext"> සාවත්ථිනිදානං. එකමන්තං නිසින්නො ඛො සො භික්ඛු භගවන්තං එතදවොච - ‘‘කො නු ඛො, භන්තෙ, හෙතු, කො පච්චයො, යෙනෙකදා අබ්භං හොතී’’ති? ‘‘සන්ති, භික්ඛු, අබ්භවලාහකා නාම දෙවා. තෙසං යදා එවං හොති - ‘යංනූන මයං සකාය රතියා වසෙය්‍යාමා’ති, තෙසං තං චෙතොපණිධිමන්වාය අබ්භං හොති. අයං ඛො, භික්ඛු, හෙතු, අයං පච්චයො, යෙනෙකදා අබ්භං හොතී’’ති. පඤ්චපඤ්ඤාසමං.</div>
                </div>
            </div>
        </div>
        <div class="subhead ct_sutta" node-id="23208">
            <span class="subhead ct_sutta">56. වාතවලාහකසුත්තං</span>
            <div class="subhead-contents">
                <div class="paragraph" para="605">
                    <span class="paranum">605</span>
                    <div class="bodytext"> සාවත්ථිනිදානං 
                        <pb ed="V" n="2.0254"/>. එකමන්තං නිසින්නො ඛො සො භික්ඛු භගවන්තං එතදවොච - ‘‘කො නු ඛො, භන්තෙ, හෙතු, කො පච්චයො, යෙනෙකදා වාතො හොතී’’ති? ‘‘සන්ති, භික්ඛු, වාතවලාහකා නාම දෙවා. තෙසං යදා 
                        <pb ed="P" n="3.0257"/> එවං හොති - ‘යංනූන මයං සකාය රතියා වසෙය්‍යාමා’ති, තෙසං තං චෙතොපණිධිමන්වාය වාතො හොති. අයං ඛො, භික්ඛු, හෙතු, අයං පච්චයො, යෙනෙකදා වාතො හොතී’’ති. ඡප්පඤ්ඤාසමං.
                    </div>
                </div>
            </div>
        </div>
        <div class="subhead ct_sutta" node-id="23209">
            <span class="subhead ct_sutta">57. වස්සවලාහකසුත්තං</span>
            <div class="subhead-contents">
                <div class="paragraph" para="606">
                    <span class="paranum">606</span>
                    <div class="bodytext"> සාවත්ථිනිදානං. එකමන්තං නිසින්නො ඛො සො භික්ඛු භගවන්තං එතදවොච 
                        <pb ed="T" n="3.0318"/> - ‘‘කො නු ඛො, භන්තෙ, හෙතු, කො පච්චයො, යෙනෙකදා දෙවො වස්සතී’’ති? ‘‘සන්ති, භික්ඛු, වස්සවලාහකා නාම දෙවා. තෙසං යදා 
                        <pb ed="M" n="2.0217"/> එවං හොති - ‘යංනූන මයං සකාය රතියා වසෙය්‍යාමා’ති, තෙසං තං චෙතොපණිධිමන්වාය දෙවො වස්සති. අයං ඛො, භික්ඛු, හෙතු, අයං පච්චයො, යෙනෙකදා දෙවො වස්සතී’’ති. සත්තපඤ්ඤාසමං.
                    </div>
                </div>
            </div>
            <div class="centre ct_sutta ending">සත්තපඤ්ඤාසසුත්තන්තං නිට්ඨිතං.</div>
        </div>
    </div>
    <div class="centre ct_samyuththa ending">වලාහකසංයුත්තං සමත්තං.</div>
    <div class="paragraph udana" para="udana">
        <div class="bodytext ct_samyuththa">තස්සුද්දානං -</div>
        <div class="ct_samyuththa gatha">සුද්ධිකං සුචරිතඤ්ච දානූපකාරපඤ්ඤාසං;</div>
        <div class="gathalast ct_samyuththa">සීතං උණ්හඤ්ච අබ්භඤ්ච වාතවස්සවලාහකාති.</div>
    </div>
</div>