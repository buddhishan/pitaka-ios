<div class="chapter ct_vagga" node-id="38270">
    <span class="chapter ct_vagga">18. මලවග්ගො</span>
    <div class="chapter-contents">
        <div class="paragraph" para="235">
            <span class="paranum">235</span>
            <div class="gatha"> පණ්ඩුපලාසොව 
                <pb ed="P" n="0.0035"/> දානිසි, යමපුරිසාපි ච තෙ 
                <span class="note">(තං (සී. ස්‍යා. කං. පී.))</span> උපට්ඨිතා;
            </div>
            <div class="gathalast">උය්‍යොගමුඛෙ ච තිට්ඨසි, පාථෙය්‍යම්පි ච තෙ න විජ්ජති.</div>
        </div>
        <div class="paragraph" para="236">
            <span class="paranum">236</span>
            <div class="bodytext"></div>
            <div class="gatha">සො 
                <pb ed="M" n="0.0048"/> කරොහි දීපමත්තනො, ඛිප්පං වායම පණ්ඩිතො භව;
            </div>
            <div class="gathalast">නිද්ධන්තමලො අනඞ්ගණො, දිබ්බං අරියභූමිං උපෙහිසි 
                <span class="note">(දිබ්බං අරියභූමිමෙහිසි (සී. ස්‍යා. පී.), දිබ්බමරියභූමිං උපෙහිසි (?))</span>.
            </div>
        </div>
        <div class="paragraph" para="237">
            <span class="paranum">237</span>
            <div class="gatha"> උපනීතවයො ච දානිසි, සම්පයාතොසි 
                <pb ed="T" n="0.0047"/> යමස්ස සන්තිකෙ;
            </div>
            <div class="gathalast">වාසො 
                <span class="note">(වාසොපි ච (බහූසු))</span> තෙ නත්ථි අන්තරා, පාථෙය්‍යම්පි ච තෙ න විජ්ජති.
            </div>
        </div>
        <div class="paragraph" para="238">
            <span class="paranum">238</span>
            <div class="gatha"> සො කරොහි දීපමත්තනො, ඛිප්පං වායම පණ්ඩිතො භව;</div>
            <div class="gathalast">නිද්ධන්තමලො අනඞ්ගණො, න පුනං ජාතිජරං 
                <span class="note">(න පුන ජාතිජරං (සී. ස්‍යා.), න පුන ජාතිජ්ජරං (ක.))</span> උපෙහිසි.
            </div>
        </div>
        <div class="paragraph" para="239">
            <span class="paranum">239</span>
            <div class="gatha"> අනුපුබ්බෙන මෙධාවී, ථොකං ථොකං ඛණෙ ඛණෙ;</div>
            <div class="gathalast">කම්මාරො රජතස්සෙව, නිද්ධමෙ මලමත්තනො.</div>
        </div>
        <div class="paragraph" para="240">
            <span class="paranum">240</span>
            <div class="gatha"> අයසාව මලං සමුට්ඨිතං 
                <span class="note">(සමුට්ඨාය (ක.))</span>, තතුට්ඨාය 
                <span class="note">(තදුට්ඨාය (සී. ස්‍යා. පී.))</span> තමෙව ඛාදති;
            </div>
            <div class="gathalast">එවං අතිධොනචාරිනං, සානි කම්මානි 
                <span class="note">(සකකම්මානි (සී. පී.))</span> නයන්ති දුග්ගතිං.
            </div>
        </div>
        <div class="paragraph" para="241">
            <span class="paranum">241</span>
            <div class="gatha"> අසජ්ඣායමලා 
                <pb ed="V" n="0.0044"/>
                <pb ed="P" n="0.0036"/> මන්තා, අනුට්ඨානමලා ඝරා;
            </div>
            <div class="gathalast">මලං වණ්ණස්ස කොසජ්ජං, පමාදො රක්ඛතො මලං.</div>
        </div>
        <div class="paragraph" para="242">
            <span class="paranum">242</span>
            <div class="gatha"> මලිත්ථියා දුච්චරිතං, මච්ඡෙරං දදතො මලං;</div>
            <div class="gathalast">මලා වෙ පාපකා ධම්මා, අස්මිං ලොකෙ පරම්හි ච.</div>
        </div>
        <div class="paragraph" para="243">
            <span class="paranum">243</span>
            <div class="gatha"> තතො මලා මලතරං, අවිජ්ජා පරමං මලං;</div>
            <div class="gathalast">එතං මලං පහන්ත්වාන, නිම්මලා හොථ භික්ඛවො.</div>
        </div>
        <div class="paragraph" para="244">
            <span class="paranum">244</span>
            <div class="gatha"> සුජීවං 
                <pb ed="T" n="0.0048"/> අහිරිකෙන, කාකසූරෙන ධංසිනා;
            </div>
            <div class="gathalast">පක්ඛන්දිනා පගබ්භෙන, සංකිලිට්ඨෙන ජීවිතං.</div>
        </div>
        <div class="paragraph" para="245">
            <span class="paranum">245</span>
            <div class="gatha"> හිරීමතා 
                <pb ed="M" n="0.0049"/> ච දුජ්ජීවං, නිච්චං සුචිගවෙසිනා;
            </div>
            <div class="gathalast">අලීනෙනාප්පගබ්භෙන, සුද්ධාජීවෙන පස්සතා.</div>
        </div>
        <div class="paragraph" para="246">
            <span class="paranum">246</span>
            <div class="gatha"> යො පාණමතිපාතෙති, මුසාවාදඤ්ච භාසති;</div>
            <div class="gathalast">ලොකෙ අදින්නමාදියති, පරදාරඤ්ච ගච්ඡති.</div>
        </div>
        <div class="paragraph" para="247">
            <span class="paranum">247</span>
            <div class="gatha"> සුරාමෙරයපානඤ්ච, යො නරො අනුයුඤ්ජති;</div>
            <div class="gathalast">ඉධෙවමෙසො ලොකස්මිං, මූලං ඛණති අත්තනො.</div>
        </div>
        <div class="paragraph" para="248">
            <span class="paranum">248</span>
            <div class="gatha"> එවං භො පුරිස ජානාහි, පාපධම්මා අසඤ්ඤතා;</div>
            <div class="gathalast">මා තං ලොභො අධම්මො ච, චිරං දුක්ඛාය රන්ධයුං.</div>
        </div>
        <div class="paragraph" para="249">
            <span class="paranum">249</span>
            <div class="gatha"> දදාති වෙ යථාසද්ධං, යථාපසාදනං 
                <span class="note">(යත්ථ පසාදනං (කත්ථචි))</span> ජනො;
            </div>
            <div class="gatha">තත්ථ යො මඞ්කු භවති 
                <span class="note">(තත්ථ චෙ මංකු යො හොති (සී.), තත්ථ යො මඞ්කුතො හොති (ස්‍යා.))</span>, පරෙසං පානභොජනෙ;
            </div>
            <div class="gathalast">න සො දිවා වා රත්තිං වා, සමාධිමධිගච්ඡති.</div>
        </div>
        <div class="paragraph" para="250">
            <span class="paranum">250</span>
            <div class="gatha"> යස්ස 
                <pb ed="V" n="0.0045"/>
                <pb ed="P" n="0.0037"/> චෙතං සමුච්ඡින්නං, මූලඝච්චං 
                <span class="note">(මූලඝච්ඡං (ක.))</span> සමූහතං;
            </div>
            <div class="gathalast">ස වෙ දිවා වා රත්තිං වා, සමාධිමධිගච්ඡති.</div>
        </div>
        <div class="paragraph" para="251">
            <span class="paranum">251</span>
            <div class="gatha"> නත්ථි රාගසමො අග්ගි, නත්ථි දොසසමො ගහො;</div>
            <div class="gathalast">නත්ථි මොහසමං ජාලං, නත්ථි තණ්හාසමා නදී.</div>
        </div>
        <div class="paragraph" para="252">
            <span class="paranum">252</span>
            <div class="gatha"> සුදස්සං වජ්ජමඤ්ඤෙසං, අත්තනො පන දුද්දසං;</div>
            <div class="gatha">පරෙසං හි සො වජ්ජානි, ඔපුනාති 
                <span class="note">(ඔඵුනාති (ක.))</span> යථා භුසං;
            </div>
            <div class="gathalast">අත්තනො පන ඡාදෙති, කලිංව කිතවා සඨො.</div>
        </div>
        <div class="paragraph" para="253">
            <span class="paranum">253</span>
            <div class="gatha"> පරවජ්ජානුපස්සිස්ස 
                <pb ed="M" n="0.0050"/>, 
                <pb ed="T" n="0.0049"/> නිච්චං උජ්ඣානසඤ්ඤිනො;
            </div>
            <div class="gathalast">ආසවා තස්ස වඩ්ඪන්ති, ආරා සො ආසවක්ඛයා.</div>
        </div>
        <div class="paragraph" para="254">
            <span class="paranum">254</span>
            <div class="gatha"> ආකාසෙව පදං නත්ථි, සමණො නත්ථි බාහිරෙ;</div>
            <div class="gathalast">පපඤ්චාභිරතා පජා, නිප්පපඤ්චා තථාගතා.</div>
        </div>
        <div class="paragraph" para="255">
            <span class="paranum">255</span>
            <div class="gatha"> ආකාසෙව පදං නත්ථි, සමණො නත්ථි බාහිරෙ;</div>
            <div class="gathalast">සඞ්ඛාරා සස්සතා නත්ථි, නත්ථි බුද්ධානමිඤ්ජිතං.</div>
        </div>
    </div>
    <div class="centre ct_vagga ending">මලවග්ගො අට්ඨාරසමො නිට්ඨිතො.</div>
</div>