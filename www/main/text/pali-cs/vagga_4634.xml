<div class="chapter ct_vagga" node-id="46340">
    <span class="chapter ct_vagga">25. තුවරදායකවග්ගො</span>
    <div class="chapter-contents">
        <div class="subhead ct_sutta" node-id="46341">
            <span class="subhead ct_sutta">1. තුවරදායකත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘මිගලුද්දො 
                        <pb ed="T" n="1.0334"/>
                        <pb ed="M" n="1.0250"/>
                        <pb ed="V" n="1.0234"/> පුරෙ ආසිං, අරඤ්ඤෙ කානනෙ අහං;
                    </div>
                    <div class="gathalast">භරිත්වා තුවරමාදාය 
                        <span class="note">(භරිත්වා තුරවමාදාය (ක.), භජ්ජිතං තුවරමාදාය (?) එත්ථ තුවරන්ති මුග්ගකලායසදිසං තුවරට්ඨින්ති තදට්ඨකථා; තුවරො ධඤ්ඤභෙදෙති සක්කතාභිධානෙ)</span>, සඞ්ඝස්ස අදදිං අහං.
                    </div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘එකනවුතිතො කප්පෙ, යං දානමදදිං තදා;</div>
                    <div class="gathalast">දුග්ගතිං නාභිජානාමි, තුවරස්ස ඉදං ඵලං.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘පටිසම්භිදා චතස්සො, විමොක්ඛාපි ච අට්ඨිමෙ;</div>
                    <div class="gathalast">ඡළභිඤ්ඤා සච්ඡිකතා, කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා තුවරදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">තුවරදායකත්ථෙරස්සාපදානං පඨමං.</div>
        </div>
        <div class="subhead ct_sutta" node-id="46342">
            <span class="subhead ct_sutta">2. නාගකෙසරියත්ථෙරඅපදානං</span>
            <div class="subhead-contents">
                <div class="paragraph" para="4">
                    <span class="paranum">4</span>
                    <div class="gatha"> ‘‘ධනුං අද්වෙජ්ඣං කත්වාන, වනමජ්ඣොගහිං අහං;</div>
                    <div class="gathalast">කෙසරං ඔගතං 
                        <span class="note">(ඔසරං (ස්‍යා.), ඔසටං (සී.))</span> දිස්වා, පතපත්තං සමුට්ඨිතං.
                    </div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘උභො හත්ථෙහි පග්ගය්හ, සිරෙ කත්වාන අඤ්ජලිං;</div>
                    <div class="gathalast">බුද්ධස්ස අභිරොපෙසිං, තිස්සස්ස ලොකබන්ධුනො.</div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ‘‘ද්වෙනවුතෙ ඉතො කප්පෙ, යං පුප්ඵමභිපූජයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="7">
                    <span class="paranum">7</span>
                    <div class="gatha"> ‘‘තෙසත්තතිම්හි 
                        <pb ed="T" n="1.0335"/> කප්පම්හි 
                        <span class="note">(සත්තසත්තතිමෙ කප්පෙ (ස්‍යා.))</span>, සත්ත කෙසරනාමකා;
                    </div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා නාගකෙසරියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">නාගකෙසරියත්ථෙරස්සාපදානං දුතියං.</div>
        </div>
        <div class="subhead ct_sutta" node-id="46343">
            <span class="subhead ct_sutta">3. නළිනකෙසරියත්ථෙරඅපදානං</span>
            <div class="subhead-contents">
                <div class="paragraph" para="9">
                    <span class="paranum">9</span>
                    <div class="gatha"> ‘‘ජාතස්සරස්ස 
                        <pb ed="M" n="1.0251"/>
                        <pb ed="V" n="1.0235"/>
                        <pb ed="P" n="1.0223"/> වෙමජ්ඣෙ, වසාමි ජලකුක්කුටො;
                    </div>
                    <div class="gathalast">අද්දසාහං 
                        <span class="note">(අථද්දසං (සී. ස්‍යා.))</span> දෙවදෙවං, ගච්ඡන්තං අනිලඤ්ජසෙ.
                    </div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘‘තුණ්ඩෙන කෙසරිං 
                        <span class="note">(කෙසරං (ස්‍යා.))</span> ගය්හ, විප්පසන්නෙන චෙතසා;
                    </div>
                    <div class="gathalast">බුද්ධස්ස අභිරොපෙසිං, තිස්සස්ස ලොකබන්ධුනො.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘ද්වෙනවුතෙ ඉතො කප්පෙ, යං පුප්ඵමභිපූජයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘තෙසත්තතිම්හි කප්පම්හි, සත්ත කෙසරනාමකා 
                        <span class="note">(සතපත්තසනාමකො (සී. ස්‍යා.))</span>;
                    </div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="13">
                    <span class="paranum">13</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං 
                        <pb ed="T" n="1.0336"/> සුදං ආයස්මා නළිනකෙසරියො ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">නළිනකෙසරියත්ථෙරස්සාපදානං තතියං.</div>
        </div>
        <div class="subhead ct_sutta" node-id="46344">
            <span class="subhead ct_sutta">4. විරවපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="14">
                    <span class="paranum">14</span>
                    <div class="gatha"> ‘‘ඛීණාසවසහස්සෙහි, නිය්‍යාති ලොකනායකො;</div>
                    <div class="gathalast">විරවපුප්ඵමාදාය 
                        <span class="note">(විරවිපුප්ඵං පග්ගය්හ (සී.))</span>, බුද්ධස්ස අභිරොපයිං.
                    </div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘එකනවුතිතො කප්පෙ, යං පුප්ඵමභිපූජයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා විරවපුප්ඵියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">විරවපුප්ඵියත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="46345">
            <span class="subhead ct_sutta">5. කුටිධූපකත්ථෙරඅපදානං</span>
            <div class="subhead-contents">
                <div class="paragraph" para="17">
                    <span class="paranum">17</span>
                    <div class="gatha"> ‘‘සිද්ධත්ථස්ස 
                        <pb ed="M" n="1.0252"/> භගවතො, අහොසිං කුටිගොපකො;
                    </div>
                    <div class="gathalast">කාලෙන කාලං ධූපෙසිං, පසන්නො සෙහි පාණිභි.</div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘චතුන්නවුතිතො 
                        <pb ed="V" n="1.0236"/> කප්පෙ, යං කම්මමකරිං තදා;
                    </div>
                    <div class="gathalast">දුග්ගතිං නාභිජානාමි, ධූපදානස්සිදං 
                        <span class="note">(බුද්ධපූජායිදං (සී.))</span> ඵලං.
                    </div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘පටිසම්භිදා 
                        <pb ed="T" n="1.0337"/>
                        <pb ed="P" n="1.0224"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා කුටිධූපකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">කුටිධූපකත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="46346">
            <span class="subhead ct_sutta">6. පත්තදායකත්ථෙරඅපදානං</span>
            <div class="subhead-contents">
                <div class="paragraph" para="20">
                    <span class="paranum">20</span>
                    <div class="gatha"> ‘‘පරමෙන දමථෙන, සිද්ධත්ථස්ස මහෙසිනො;</div>
                    <div class="gathalast">පත්තදානං මයා දින්නං, උජුභූතස්ස තාදිනො.</div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘චතුන්නවුතිතො කප්පෙ, යං දානමදදිං තදා;</div>
                    <div class="gathalast">දුග්ගතිං නාභිජානාමි, පත්තදානස්සිදං ඵලං.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා පත්තදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">පත්තදායකත්ථෙරස්සාපදානං ඡට්ඨං.</div>
        </div>
        <div class="subhead ct_sutta" node-id="46347">
            <span class="subhead ct_sutta">7. ධාතුපූජකත්ථෙරඅපදානං</span>
            <div class="subhead-contents">
                <div class="paragraph" para="23">
                    <span class="paranum">23</span>
                    <div class="gatha"> ‘‘නිබ්බුතෙ ලොකනාථම්හි, සිද්ධත්ථම්හි නරුත්තමෙ;</div>
                    <div class="gathalast">එකා ධාතු මයා ලද්ධා, ද්විපදින්දස්ස තාදිනො.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘තාහං 
                        <pb ed="T" n="1.0338"/> ධාතුං ගහෙත්වාන, බුද්ධස්සාදිච්චබන්ධුනො;
                    </div>
                    <div class="gathalast">පඤ්චවස්සෙ පරිචරිං, තිට්ඨන්තංව නරුත්තමං.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘චතුන්නවුතිතො 
                        <pb ed="M" n="1.0253"/> කප්පෙ, යං ධාතුං පූජයිං තදා;
                    </div>
                    <div class="gathalast">දුග්ගතිං නාභිජානාමි, ධාතුපට්ඨහනෙ ඵලං.</div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා ධාතුපූජකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">ධාතුපූජකත්ථෙරස්සාපදානං සත්තමං.</div>
        </div>
        <div class="subhead ct_sutta" node-id="46348">
            <span class="subhead ct_sutta">8. සත්තලිපුප්ඵපූජකත්ථෙරඅපදානං</span>
            <div class="subhead-contents">
                <div class="paragraph" para="27">
                    <span class="paranum">27</span>
                    <div class="gatha"> ‘‘සත්ත 
                        <pb ed="V" n="1.0237"/> සත්තලිපුප්ඵානි, සීසෙ කත්වානහං තදා;
                    </div>
                    <div class="gathalast">බුද්ධස්ස අභිරොපෙසිං, වෙස්සභුම්හි නරුත්තමෙ 
                        <span class="note">(විභත්තිවිපල්ලාසො චින්තෙතබ්බො)</span>.
                    </div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘එකත්තිංසෙ ඉතො කප්පෙ, යං පුප්ඵමභිපූජයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘පටිසම්භිදා 
                        <pb ed="P" n="1.0225"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා සත්තලිපුප්ඵපූජකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සත්තලිපුප්ඵපූජකත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="46349">
            <span class="subhead ct_sutta">9. බිම්බිජාලියත්ථෙරඅපදානං</span>
            <div class="subhead-contents">
                <div class="paragraph" para="30">
                    <span class="paranum">30</span>
                    <div class="gatha"> ‘‘පදුමුත්තරො 
                        <pb ed="T" n="1.0339"/> නාම ජිනො, සයම්භූ අග්ගපුග්ගලො;
                    </div>
                    <div class="gathalast">චතුසච්චං පකාසෙති, දීපෙති අමතං පදං.</div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ‘‘බිම්බිජාලකපුප්ඵානි 
                        <span class="note">(බිම්බජාලකපුප්ඵානි (ක.))</span>, පුථු කත්වානහං තදා;
                    </div>
                    <div class="gathalast">බුද්ධස්ස අභිරොපෙසිං, ද්විපදින්දස්ස තාදිනො.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘අට්ඨසට්ඨිම්හිතො කප්පෙ, චතුරො කිඤ්ජකෙසරා;</div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘පටිසම්භිදා 
                        <pb ed="M" n="1.0254"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා බිම්බිජාලියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">බිම්බිජාලියත්ථෙරස්සාපදානං නවමං.</div>
        </div>
        <div class="subhead ct_sutta" node-id="463410">
            <span class="subhead ct_sutta">10. උද්දාලකදායකත්ථෙරඅපදානං</span>
            <div class="subhead-contents">
                <div class="paragraph" para="34">
                    <span class="paranum">34</span>
                    <div class="gatha"> ‘‘කකුධො නාම නාමෙන, සයම්භූ අපරාජිතො;</div>
                    <div class="gathalast">පවනා නික්ඛමිත්වාන, අනුප්පත්තො මහානදිං.</div>
                </div>
                <div class="paragraph" para="35">
                    <span class="paranum">35</span>
                    <div class="gatha"> ‘‘උද්දාලකං 
                        <pb ed="V" n="1.0238"/> ගහෙත්වාන, සයම්භුස්ස අදාසහං;
                    </div>
                    <div class="gathalast">සංයතස්සුජුභූතස්ස, පසන්නමානසො අහං.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘එකත්තිංසෙ 
                        <pb ed="T" n="1.0340"/> ඉතො කප්පෙ, යං පුප්ඵමභිපූජයිං;
                    </div>
                    <div class="gathalast">දුග්ගතිං නාභිජානාමි, පුප්ඵදානස්සිදං ඵලං.</div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා උද්දාලකදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">උද්දාලකදායකත්ථෙරස්සාපදානං දසමං.</div>
        </div>
    </div>
    <div class="centre ct_vagga ending">තුවරදායකවග්ගො පඤ්චවීසතිමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං 
            <pb ed="P" n="1.0226"/> -
        </div>
        <div class="ct_vagga gatha">තුවරනාගනළිනා, විරවී කුටිධූපකො;</div>
        <div class="ct_vagga gatha">පත්තො ධාතුසත්තලියො, බිම්බි උද්දාලකෙන ච;</div>
        <div class="gathalast ct_vagga">සත්තතිංසති ගාථායො, ගණිතායො විභාවිභි.</div>
    </div>
</div>