<div class="chapter ct_vagga" node-id="48350">
    <span class="chapter ct_vagga">26. කස්සපබුද්ධවංසො</span>
    <div class="chapter-contents">
        <div class="paragraph" para="1">
            <span class="paranum">1</span>
            <div class="gatha"> කොණාගමනස්ස 
                <pb ed="V" n="2.0360"/>
                <pb ed="P" n="0.0062"/> අපරෙන, සම්බුද්ධො ද්විපදුත්තමො;
            </div>
            <div class="gathalast">කස්සපො නාම ගොත්තෙන, ධම්මරාජා පභඞ්කරො.</div>
        </div>
        <div class="paragraph" para="2">
            <span class="paranum">2</span>
            <div class="gatha"> සඤ්ඡඩ්ඩිතං 
                <pb ed="T" n="2.0538"/> කුලමූලං, බහ්වන්නපානභොජනං;
            </div>
            <div class="gatha">දත්වාන යාචකෙ දානං, පූරයිත්වාන මානසං;</div>
            <div class="gathalast">උසභොව ආළකං භෙත්වා, පත්තො සම්බොධිමුත්තමං.</div>
        </div>
        <div class="paragraph" para="3">
            <span class="paranum">3</span>
            <div class="gatha"> ධම්මචක්කං 
                <pb ed="M" n="2.0376"/> පවත්තෙන්තෙ, කස්සපෙ ලොකනායකෙ;
            </div>
            <div class="gathalast">වීසකොටිසහස්සානං, පඨමාභිසමයො අහු.</div>
        </div>
        <div class="paragraph" para="4">
            <span class="paranum">4</span>
            <div class="gatha"> චතුමාසං යදා බුද්ධො, ලොකෙ චරති චාරිකං;</div>
            <div class="gathalast">දසකොටිසහස්සානං, දුතියාභිසමයො අහු.</div>
        </div>
        <div class="paragraph" para="5">
            <span class="paranum">5</span>
            <div class="gatha"> යමකං විකුබ්බනං කත්වා, ඤාණධාතුං පකිත්තයි;</div>
            <div class="gathalast">පඤ්චකොටිසහස්සානං, තතියාභිසමයො අහු.</div>
        </div>
        <div class="paragraph" para="6">
            <span class="paranum">6</span>
            <div class="gatha"> සුධම්මා දෙවපුරෙ රම්මෙ, තත්ථ ධම්මං පකිත්තයි;</div>
            <div class="gathalast">තීණිකොටිසහස්සානං, දෙවානං බොධයී ජිනො.</div>
        </div>
        <div class="paragraph" para="7">
            <span class="paranum">7</span>
            <div class="gatha"> නරදෙවස්ස යක්ඛස්ස, අපරෙ ධම්මදෙසනෙ;</div>
            <div class="gathalast">එතෙසානං අභිසමයා, ගණනාතො අසඞ්ඛියා.</div>
        </div>
        <div class="paragraph" para="8">
            <span class="paranum">8</span>
            <div class="gatha"> තස්සාපි දෙවදෙවස්ස, එකො ආසි සමාගමො;</div>
            <div class="gathalast">ඛීණාසවානං විමලානං, සන්තචිත්තාන තාදිනං.</div>
        </div>
        <div class="paragraph" para="9">
            <span class="paranum">9</span>
            <div class="gatha"> වීසභික්ඛුසහස්සානං, තදා ආසි සමාගමො;</div>
            <div class="gathalast">අතික්කන්තභවන්තානං, හිරිසීලෙන තාදිනං.</div>
        </div>
        <div class="paragraph" para="10">
            <span class="paranum">10</span>
            <div class="gatha"> අහං තදා මාණවකො, ජොතිපාලොති විස්සුතො;</div>
            <div class="gathalast">අජ්ඣායකො මන්තධරො, තිණ්ණං වෙදාන පාරගූ.</div>
        </div>
        <div class="paragraph" para="11">
            <span class="paranum">11</span>
            <div class="gatha"> ලක්ඛණෙ 
                <pb ed="T" n="2.0539"/> ඉතිහාසෙ ච, සධම්මෙ පාරමිං ගතො;
            </div>
            <div class="gathalast">භූමන්තලික්ඛකුසලො, කතවිජ්ජො අනාවයො.</div>
        </div>
        <div class="paragraph" para="12">
            <span class="paranum">12</span>
            <div class="gatha"> කස්සපස්ස භගවතො, ඝටිකාරො නාමුපට්ඨාකො;</div>
            <div class="gathalast">සගාරවො සප්පතිස්සො, නිබ්බුතො තතියෙ ඵලෙ.</div>
        </div>
        <div class="paragraph" para="13">
            <span class="paranum">13</span>
            <div class="gatha"> ආදාය 
                <pb ed="V" n="2.0361"/> මං ඝටීකාරො, උපගඤ්ඡි කස්සපං ජිනං;
            </div>
            <div class="gathalast">තස්ස ධම්මං සුණිත්වාන, පබ්බජිං තස්ස සන්තිකෙ.</div>
        </div>
        <div class="paragraph" para="14">
            <span class="paranum">14</span>
            <div class="gatha"> ආරද්ධවීරියො හුත්වා, වත්තාවත්තෙසු කොවිදො;</div>
            <div class="gathalast">න ක්වචි පරිහායාමි, පූරෙසිං ජිනසාසනං.</div>
        </div>
        <div class="paragraph" para="15">
            <span class="paranum">15</span>
            <div class="gatha"> යාවතා බුද්ධභණිතං, නවඞ්ගං ජිනසාසනං;</div>
            <div class="gathalast">සබ්බං පරියාපුණිත්වාන, සොභයිං ජිනසාසනං.</div>
        </div>
        <div class="paragraph" para="16">
            <span class="paranum">16</span>
            <div class="gatha"> මම අච්ඡරියං දිස්වා, සොපි බුද්ධො වියාකරි;</div>
            <div class="gathalast">‘‘ඉමම්හි භද්දකෙ කප්පෙ, අයං බුද්ධො භවිස්සති.</div>
        </div>
        <div class="paragraph" para="17">
            <span class="paranum">17</span>
            <div class="gatha"> ‘‘අහු 
                <pb ed="M" n="2.0377"/>
                <pb ed="P" n="0.0063"/> කපිලව්හයා රම්මා, නික්ඛමිත්වා තථාගතො;
            </div>
            <div class="gathalast">පධානං පදහිත්වාන, කත්වා දුක්කරකාරිකං.</div>
        </div>
        <div class="paragraph" para="18">
            <span class="paranum">18</span>
            <div class="gatha"> ‘‘අජපාලරුක්ඛමූලෙ, නිසීදිත්වා තථාගතො;</div>
            <div class="gathalast">තත්ථ පායාසං පග්ගය්හ, නෙරඤ්ජරමුපෙහිති.</div>
        </div>
        <div class="paragraph" para="19">
            <span class="paranum">19</span>
            <div class="gatha"> ‘‘නෙරඤ්ජරාය තීරම්හි, පායාසං පරිභුඤ්ජිය;</div>
            <div class="gathalast">පටියත්තවරමග්ගෙන, බොධිමූලමුපෙහිති.</div>
        </div>
        <div class="paragraph" para="20">
            <span class="paranum">20</span>
            <div class="gatha"> ‘‘තතො පදක්ඛිණං කත්වා, බොධිමණ්ඩං අනුත්තරො;</div>
            <div class="gatha">අපරාජිතට්ඨානම්හි 
                <span class="note">(අපරාජිතනිසභට්ඨානෙ (ක.))</span>, බොධිපල්ලඞ්කමුත්තමෙ;
            </div>
            <div class="gathalast">පල්ලඞ්කෙන නිසීදිත්වා, බුජ්ඣිස්සති මහායසො.</div>
        </div>
        <div class="paragraph" para="21">
            <span class="paranum">21</span>
            <div class="gatha"> ‘‘ඉමස්ස 
                <pb ed="T" n="2.0540"/> ජනිකා මාතා, මායා නාම භවිස්සති;
            </div>
            <div class="gathalast">පිතා සුද්ධොදනො නාම, අයං හෙස්සති ගොතමො.</div>
        </div>
        <div class="paragraph" para="22">
            <span class="paranum">22</span>
            <div class="gatha"> ‘‘අනාසවා වීතරාගා, සන්තචිත්තා සමාහිතා;</div>
            <div class="gathalast">කොලිතො උපතිස්සො ච, අග්ගා හෙස්සන්ති සාවකා;</div>
            <div class="gathalast">ආනන්දො නාමුපට්ඨාකො, උපට්ඨිස්සතිමං ජිනං.</div>
        </div>
        <div class="paragraph" para="23">
            <span class="paranum">23</span>
            <div class="gatha"> ‘‘ඛෙමා උප්පලවණ්ණා ච, අග්ගා හෙස්සන්ති සාවිකා;</div>
            <div class="gatha">අනාසවා සන්තචිත්තා, වීතරාගා සමාහිතා;</div>
            <div class="gathalast">බොධි තස්ස භගවතො, අස්සත්ථොති පවුච්චති.</div>
        </div>
        <div class="paragraph" para="24">
            <span class="paranum">24</span>
            <div class="gatha"> ‘‘චිත්තො හත්ථාළවකො ච, අග්ගා හෙස්සන්තුපට්ඨකා;</div>
            <div class="gathalast">නන්දමාතා ච උත්තරා, අග්ගා හෙස්සන්තුපට්ඨිකා’’.</div>
        </div>
        <div class="paragraph" para="25">
            <span class="paranum">25</span>
            <div class="gatha"> ඉදං සුත්වාන වචනං, අස්සමස්ස මහෙසිනො;</div>
            <div class="gathalast">ආමොදිතා නරමරූ, බුද්ධබීජං කිර අයං.</div>
        </div>
        <div class="paragraph" para="26">
            <span class="paranum">26</span>
            <div class="gatha"> උක්කුට්ඨිසද්දා 
                <pb ed="V" n="2.0362"/> පවත්තන්ති, අප්ඵොටෙන්ති හසන්ති ච;
            </div>
            <div class="gathalast">කතඤ්ජලී නමස්සන්ති, දසසහස්සී සදෙවකා.</div>
        </div>
        <div class="paragraph" para="27">
            <span class="paranum">27</span>
            <div class="gatha"> ‘‘යදිමස්ස ලොකනාථස්ස, විරජ්ඣිස්සාම සාසනං;</div>
            <div class="gathalast">අනාගතම්හි අද්ධානෙ, හෙස්සාම සම්මුඛා ඉමං.</div>
        </div>
        <div class="paragraph" para="28">
            <span class="paranum">28</span>
            <div class="gatha"> ‘‘යථා මනුස්සා නදිං තරන්තා, පටිතිත්ථං විරජ්ඣිය;</div>
            <div class="gathalast">හෙට්ඨා තිත්ථෙ ගහෙත්වාන, උත්තරන්ති මහානදිං.</div>
        </div>
        <div class="paragraph" para="29">
            <span class="paranum">29</span>
            <div class="gatha"> ‘‘එවමෙව 
                <pb ed="T" n="2.0541"/>
                <pb ed="M" n="2.0378"/> මයං සබ්බෙ, යදි මුඤ්චාමිමං ජිනං;
            </div>
            <div class="gathalast">අනාගතම්හි අද්ධානෙ, හෙස්සාම සම්මුඛා ඉමං’’.</div>
        </div>
        <div class="paragraph" para="30">
            <span class="paranum">30</span>
            <div class="gatha"> තස්සාපි වචනං සුත්වා, භිය්‍යො චිත්තං පසාදයිං;</div>
            <div class="gathalast">උත්තරිං වතමධිට්ඨාසිං, දසපාරමිපූරියා.</div>
        </div>
        <div class="paragraph" para="31">
            <span class="paranum">31</span>
            <div class="gatha"> එවමහං සංසරිත්වා, පරිවජ්ජෙන්තො අනාචරං;</div>
            <div class="gathalast">දුක්කරඤ්ච කතං මය්හං, බොධියායෙව කාරණා.</div>
        </div>
        <div class="paragraph" para="32">
            <span class="paranum">32</span>
            <div class="gatha"> නගරං බාරාණසී නාම, කිකී නාමාසි ඛත්තියො;</div>
            <div class="gathalast">වසතෙ තත්ථ නගරෙ, සම්බුද්ධස්ස මහාකුලං.</div>
        </div>
        <div class="paragraph" para="33">
            <span class="paranum">33</span>
            <div class="gatha"> බ්‍රාහ්මණො බ්‍රහ්මදත්තොව, ආසි බුද්ධස්ස සො පිතා;</div>
            <div class="gathalast">ධනවතී නාම ජනිකා, කස්සපස්ස මහෙසිනො.</div>
        </div>
        <div class="paragraph" para="34">
            <span class="paranum">34</span>
            <div class="gatha"> දුවෙ 
                <pb ed="P" n="0.0064"/> වස්සසහස්සානි, අගාරං අජ්ඣ සො වසි;
            </div>
            <div class="gathalast">හංසො යසො සිරිනන්දො, තයො පාසාදමුත්තමා.</div>
        </div>
        <div class="paragraph" para="35">
            <span class="paranum">35</span>
            <div class="gatha"> තිසොළසසහස්සානි, නාරියො සමලඞ්කතා;</div>
            <div class="gathalast">සුනන්දා නාම සා නාරී, විජිතසෙනො නාම අත්‍රජො.</div>
        </div>
        <div class="paragraph" para="36">
            <span class="paranum">36</span>
            <div class="gatha"> නිමිත්තෙ චතුරො දිස්වා, පාසාදෙනාභිනික්ඛමි;</div>
            <div class="gathalast">සත්තාහං පධානචාරං, අචරී පුරිසුත්තමො.</div>
        </div>
        <div class="paragraph" para="37">
            <span class="paranum">37</span>
            <div class="gatha"> බ්‍රහ්මුනා යාචිතො සන්තො, කස්සපො ලොකනායකො;</div>
            <div class="gathalast">වත්ති චක්කං මහාවීරො, මිගදායෙ නරුත්තමො.</div>
        </div>
        <div class="paragraph" para="38">
            <span class="paranum">38</span>
            <div class="gatha"> තිස්සො ච භාරද්වාජො ච, අහෙසුං අග්ගසාවකා;</div>
            <div class="gathalast">සබ්බමිත්තො නාමුපට්ඨාකො, කස්සපස්ස මහෙසිනො.</div>
        </div>
        <div class="paragraph" para="39">
            <span class="paranum">39</span>
            <div class="gatha"> අනුළා 
                <pb ed="T" n="2.0542"/> උරුවෙළා ච, අහෙසුං අග්ගසාවිකා;
            </div>
            <div class="gathalast">බොධි තස්ස භගවතො, නිග්‍රොධොති පවුච්චති.</div>
        </div>
        <div class="paragraph" para="40">
            <span class="paranum">40</span>
            <div class="gatha"> සුමඞ්ගලො 
                <pb ed="V" n="2.0363"/> ඝටිකාරො ච, අහෙසුං අග්ගුපට්ඨකා;
            </div>
            <div class="gathalast">විචිතසෙනා භද්දා 
                <span class="note">(භද්‍රා (ක.))</span> ච, අහෙසුං අග්ගුපට්ඨිකා.
            </div>
        </div>
        <div class="paragraph" para="41">
            <span class="paranum">41</span>
            <div class="gatha"> උච්චත්තනෙන සො බුද්ධො, වීසතිරතනුග්ගතො;</div>
            <div class="gathalast">විජ්ජුලට්ඨීව ආකාසෙ, චන්දොව ගහපූරිතො.</div>
        </div>
        <div class="paragraph" para="42">
            <span class="paranum">42</span>
            <div class="gatha"> වීසතිවස්සසහස්සානි 
                <pb ed="M" n="2.0379"/>, ආයු තස්ස මහෙසිනො;
            </div>
            <div class="gathalast">තාවතා තිට්ඨමානො සො, තාරෙසි ජනතං බහුං.</div>
        </div>
        <div class="paragraph" para="43">
            <span class="paranum">43</span>
            <div class="gatha"> ධම්මතළාකං මාපයිත්වා, සීලං දත්වා විලෙපනං;</div>
            <div class="gathalast">ධම්මදුස්සං නිවාසෙත්වා, ධම්මමාලං විභජ්ජිය.</div>
        </div>
        <div class="paragraph" para="44">
            <span class="paranum">44</span>
            <div class="gatha"> ධම්මවිමලමාදාසං, ඨපයිත්වා මහාජනෙ;</div>
            <div class="gathalast">කෙචි නිබ්බානං පත්ථෙන්තා, පස්සන්තු මෙ අලඞ්කරං.</div>
        </div>
        <div class="paragraph" para="45">
            <span class="paranum">45</span>
            <div class="gatha"> සීලකඤ්චුකං දත්වාන, ඣානකවචවම්මිතං;</div>
            <div class="gathalast">ධම්මචම්මං පාරුපිත්වා, දත්වා සන්නාහමුත්තමං.</div>
        </div>
        <div class="paragraph" para="46">
            <span class="paranum">46</span>
            <div class="gatha"> සතිඵලකං දත්වාන, තිඛිණඤාණකුන්තිමං;</div>
            <div class="gathalast">ධම්මඛග්ගවරං දත්වා, සීලසංසග්ගමද්දනං.</div>
        </div>
        <div class="paragraph" para="47">
            <span class="paranum">47</span>
            <div class="gatha"> තෙවිජ්ජාභූසනං දත්වාන, ආවෙළං චතුරො ඵලෙ;</div>
            <div class="gathalast">ඡළභිඤ්ඤාභරණං දත්වා, ධම්මපුප්ඵපිළන්ධනං.</div>
        </div>
        <div class="paragraph" para="48">
            <span class="paranum">48</span>
            <div class="gatha"> සද්ධම්මපණ්ඩරච්ඡත්තං, දත්වා පාපනිවාරණං;</div>
            <div class="gathalast">මාපයිත්වාභයං පුප්ඵං, නිබ්බුතො සො සසාවකො.</div>
        </div>
        <div class="paragraph" para="49">
            <span class="paranum">49</span>
            <div class="gatha"> එසො 
                <pb ed="T" n="2.0543"/> හි සම්මාසම්බුද්ධො, අප්පමෙය්‍යො දුරාසදො;
            </div>
            <div class="gathalast">එසො හි ධම්මරතනො, ස්වාක්ඛාතො එහිපස්සිකො.</div>
        </div>
        <div class="paragraph" para="50">
            <span class="paranum">50</span>
            <div class="gatha"> එසො හි සඞ්ඝරතනො, සුප්පටිපන්නො අනුත්තරො;</div>
            <div class="gathalast">සබ්බං තමන්තරහිතං, නනු රිත්තා සබ්බසඞ්ඛාරා.</div>
        </div>
        <div class="paragraph" para="51">
            <span class="paranum">51</span>
            <div class="gatha"> මහාකස්සපො ජිනො සත්ථා, සෙතබ්‍යාරාමම්හි නිබ්බුතො;</div>
            <div class="gathalast">තත්ථෙවස්ස ජිනථූපො, යොජනුබ්බෙධමුග්ගතොති.</div>
        </div>
    </div>
    <div class="centre ct_vagga ending">කස්සපස්ස භගවතො වංසො චතුවීසතිමො.</div>
</div>