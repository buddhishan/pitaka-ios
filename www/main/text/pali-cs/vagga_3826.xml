<div class="chapter ct_vagga" node-id="38260">
    <span class="chapter ct_vagga">17. කොධවග්ගො</span>
    <div class="chapter-contents">
        <div class="paragraph" para="221">
            <span class="paranum">221</span>
            <div class="gatha"> කොධං 
                <pb ed="M" n="0.0046"/> ජහෙ විප්පජහෙය්‍ය මානං, සංයොජනං සබ්බමතික්කමෙය්‍ය;
            </div>
            <div class="gathalast">තං නාමරූපස්මිමසජ්ජමානං, අකිඤ්චනං නානුපතන්ති දුක්ඛා.</div>
        </div>
        <div class="paragraph" para="222">
            <span class="paranum">222</span>
            <div class="gatha"> යො වෙ උප්පතිතං කොධං, රථං භන්තංව වාරයෙ 
                <span class="note">(ධාරයෙ (සී. ස්‍යා. පී.))</span>;
            </div>
            <div class="gathalast">තමහං 
                <pb ed="T" n="0.0045"/> සාරථිං බ්‍රූමි, රස්මිග්ගාහො ඉතරො ජනො.
            </div>
        </div>
        <div class="paragraph" para="223">
            <span class="paranum">223</span>
            <div class="gatha"> අක්කොධෙන ජිනෙ කොධං, අසාධුං සාධුනා ජිනෙ;</div>
            <div class="gathalast">ජිනෙ කදරියං දානෙන, සච්චෙනාලිකවාදිනං.</div>
        </div>
        <div class="paragraph" para="224">
            <span class="paranum">224</span>
            <div class="gatha"> සච්චං භණෙ න කුජ්ඣෙය්‍ය, දජ්ජා අප්පම්පි 
                <span class="note">(දජ්ජා’ප්පස්මිම්පි (සී. පී.), දජ්ජා අප්පස්මි (ස්‍යා. ක.))</span> යාචිතො;
            </div>
            <div class="gathalast">එතෙහි තීහි ඨානෙහි, ගච්ඡෙ දෙවාන සන්තිකෙ.</div>
        </div>
        <div class="paragraph" para="225">
            <span class="paranum">225</span>
            <div class="gatha"> අහිංසකා 
                <pb ed="V" n="0.0042"/>
                <pb ed="P" n="0.0034"/> යෙ මුනයො 
                <span class="note">(අහිංසකායා මුනයො (ක.))</span>, නිච්චං කායෙන සංවුතා;
            </div>
            <div class="gathalast">තෙ යන්ති අච්චුතං ඨානං, යත්ථ ගන්ත්වා න සොචරෙ.</div>
        </div>
        <div class="paragraph" para="226">
            <span class="paranum">226</span>
            <div class="gatha"> සදා ජාගරමානානං, අහොරත්තානුසික්ඛිනං;</div>
            <div class="gathalast">නිබ්බානං අධිමුත්තානං, අත්ථං ගච්ඡන්ති ආසවා.</div>
        </div>
        <div class="paragraph" para="227">
            <span class="paranum">227</span>
            <div class="gatha"> පොරාණමෙතං 
                <pb ed="M" n="0.0047"/> අතුල, නෙතං අජ්ජතනාමිව;
            </div>
            <div class="gatha">නින්දන්ති තුණ්හිමාසීනං, නින්දන්ති බහුභාණිනං;</div>
            <div class="gathalast">මිතභාණිම්පි නින්දන්ති, නත්ථි ලොකෙ අනින්දිතො.</div>
        </div>
        <div class="paragraph" para="228">
            <span class="paranum">228</span>
            <div class="gatha"> න චාහු න ච භවිස්සති, න චෙතරහි විජ්ජති;</div>
            <div class="gathalast">එකන්තං නින්දිතො පොසො, එකන්තං වා පසංසිතො.</div>
        </div>
        <div class="paragraph" para="229">
            <span class="paranum">229</span>
            <div class="gatha"> යං චෙ විඤ්ඤූ පසංසන්ති, අනුවිච්ච සුවෙ සුවෙ;</div>
            <div class="gathalast">අච්ඡිද්දවුත්තිං 
                <span class="note">(අච්ඡින්නවුත්තිං (ක.))</span> මෙධාවිං, පඤ්ඤාසීලසමාහිතං.
            </div>
        </div>
        <div class="paragraph" para="230">
            <span class="paranum">230</span>
            <div class="gatha"> නික්ඛං 
                <span class="note">(නෙක්ඛං (සී. ස්‍යා. පී.))</span> ජම්බොනදස්සෙව, කො තං නින්දිතුමරහති;
            </div>
            <div class="gathalast">දෙවාපි නං පසංසන්ති, බ්‍රහ්මුනාපි පසංසිතො.</div>
        </div>
        <div class="paragraph" para="231">
            <span class="paranum">231</span>
            <div class="gatha"> කායප්පකොපං රක්ඛෙය්‍ය, කායෙන සංවුතො සියා;</div>
            <div class="gathalast">කායදුච්චරිතං හිත්වා, කායෙන සුචරිතං චරෙ.</div>
        </div>
        <div class="paragraph" para="232">
            <span class="paranum">232</span>
            <div class="gatha"> වචීපකොපං 
                <pb ed="T" n="0.0046"/> රක්ඛෙය්‍ය, වාචාය සංවුතො සියා;
            </div>
            <div class="gathalast">වචීදුච්චරිතං හිත්වා, වාචාය සුචරිතං චරෙ.</div>
        </div>
        <div class="paragraph" para="233">
            <span class="paranum">233</span>
            <div class="gatha"> මනොපකොපං රක්ඛෙය්‍ය, මනසා සංවුතො සියා;</div>
            <div class="gathalast">මනොදුච්චරිතං හිත්වා, මනසා සුචරිතං චරෙ.</div>
        </div>
        <div class="paragraph" para="234">
            <span class="paranum">234</span>
            <div class="gatha"> කායෙන 
                <pb ed="V" n="0.0043"/> සංවුතා ධීරා, අථො වාචාය සංවුතා;
            </div>
            <div class="gathalast">මනසා සංවුතා ධීරා, තෙ වෙ සුපරිසංවුතා.</div>
        </div>
    </div>
    <div class="centre ct_vagga ending">කොධවග්ගො සත්තරසමො නිට්ඨිතො.</div>
</div>