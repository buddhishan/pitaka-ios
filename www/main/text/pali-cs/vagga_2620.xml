<div class="chapter ct_vagga" node-id="26200">
    <span class="chapter ct_vagga">11. අධම්මවග්ගො</span>
    <div class="chapter-contents">
        <div class="paragraph" para="140">
            <span class="paranum">140</span>
            <div class="bodytext"> ‘‘යෙ 
                <pb ed="V" n="1.0026"/> තෙ, භික්ඛවෙ, භික්ඛූ අධම්මං අධම්මොති දීපෙන්ති තෙ, භික්ඛවෙ, භික්ඛූ බහුජනහිතාය පටිපන්නා බහුජනසුඛාය, බහුනො ජනස්ස අත්ථාය හිතාය සුඛාය දෙවමනුස්සානං. බහුඤ්ච තෙ, භික්ඛවෙ, භික්ඛූ පුඤ්ඤං පසවන්ති, තෙ චිමං සද්ධම්මං ඨපෙන්තී’’ති 
                <span class="note">(ථපෙන්තීති (ක.))</span>. පඨමං.
            </div>
        </div>
        <div class="paragraph" para="141">
            <span class="paranum">141</span>
            <div class="bodytext"> ‘‘යෙ තෙ, භික්ඛවෙ, භික්ඛූ ධම්මං ධම්මොති දීපෙන්ති තෙ, භික්ඛවෙ, භික්ඛූ බහුජනහිතාය පටිපන්නා බහුජනසුඛාය, බහුනො ජනස්ස අත්ථාය හිතාය සුඛාය දෙවමනුස්සානං. බහුඤ්ච තෙ, භික්ඛවෙ, භික්ඛූ පුඤ්ඤං පසවන්ති, තෙ චිමං සද්ධම්මං ඨපෙන්තී’’ති. දුතියං.</div>
        </div>
        <div class="paragraph" para="142-149">
            <span class="paranum">142-149</span>
            <div class="bodytext"> ‘‘යෙ තෙ, භික්ඛවෙ, භික්ඛූ අවිනයං අවිනයොති දීපෙන්ති...පෙ.... විනයං විනයොති දීපෙන්ති...පෙ.... අභාසිතං අලපිතං තථාගතෙන අභාසිතං අලපිතං තථාගතෙනාති දීපෙන්ති...පෙ.... භාසිතං 
                <pb ed="M" n="1.0020"/> ලපිතං තථාගතෙන භාසිතං ලපිතං තථාගතෙනාති දීපෙන්ති...පෙ.... අනාචිණ්ණං 
                <pb ed="P" n="1.0020"/> තථාගතෙන අනාචිණ්ණං තථාගතෙනාති දීපෙන්ති...පෙ.... ආචිණ්ණං තථාගතෙන ආචිණ්ණං තථාගතෙනාති දීපෙන්ති...පෙ.... 
                <pb ed="T" n="1.0027"/> අපඤ්ඤත්තං තථාගතෙන අපඤ්ඤත්තං තථාගතෙනාති දීපෙන්ති...පෙ.... පඤ්ඤත්තං තථාගතෙන පඤ්ඤත්තං තථාගතෙනාති දීපෙන්ති තෙ, භික්ඛවෙ, භික්ඛූ බහුජනහිතාය පටිපන්නා බහුජනසුඛාය, බහුනො ජනස්ස අත්ථාය හිතාය සුඛාය දෙවමනුස්සානං. බහුඤ්ච තෙ, භික්ඛවෙ, භික්ඛූ පුඤ්ඤං පසවන්ති, තෙ චිමං සද්ධම්මං ඨපෙන්තී’’ති. දසමං.
            </div>
        </div>
    </div>
    <div class="centre ct_vagga ending">අධම්මවග්ගො එකාදසමො.</div>
</div>