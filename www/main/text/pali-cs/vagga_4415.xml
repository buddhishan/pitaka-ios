<div class="chapter ct_nipatha" node-id="44150">
    <span class="chapter ct_nipatha">6. ඡක්කනිපාතො</span>
    <div class="chapter-contents">
        <div class="subhead ct_sutta" node-id="44151">
            <span class="subhead ct_sutta">1. උරුවෙළකස්සපත්ථෙරගාථා</span>
            <div class="subhead-contents">
                <div class="paragraph" para="375">
                    <span class="paranum">375</span>
                    <div class="gatha"> ‘‘දිස්වාන 
                        <pb ed="M" n="0.0282"/>
                        <pb ed="V" n="0.0220"/>
                        <pb ed="P" n="0.0042"/> පාටිහීරානි, ගොතමස්ස යසස්සිනො;
                    </div>
                    <div class="gathalast">න තාවාහං පණිපතිං, ඉස්සාමානෙන වඤ්චිතො.</div>
                </div>
                <div class="paragraph" para="376">
                    <span class="paranum">376</span>
                    <div class="gatha"> ‘‘මම සඞ්කප්පමඤ්ඤාය, චොදෙසි නරසාරථි;</div>
                    <div class="gathalast">තතො 
                        <pb ed="T" n="0.0326"/> මෙ ආසි සංවෙගො, අබ්භුතො ලොමහංසනො.
                    </div>
                </div>
                <div class="paragraph" para="377">
                    <span class="paranum">377</span>
                    <div class="gatha"> ‘‘පුබ්බෙ ජටිලභූතස්ස, යා මෙ සිද්ධි පරිත්තිකා;</div>
                    <div class="gathalast">තාහං තදා නිරාකත්වා 
                        <span class="note">(නිරංකත්වා (ස්‍යා. ක.))</span>, පබ්බජිං ජිනසාසනෙ.
                    </div>
                </div>
                <div class="paragraph" para="378">
                    <span class="paranum">378</span>
                    <div class="gatha"> ‘‘පුබ්බෙ යඤ්ඤෙන සන්තුට්ඨො, කාමධාතුපුරක්ඛතො;</div>
                    <div class="gathalast">පච්ඡා රාගඤ්ච දොසඤ්ච, මොහඤ්චාපි සමූහනිං.</div>
                </div>
                <div class="paragraph" para="379">
                    <span class="paranum">379</span>
                    <div class="gatha"> ‘‘පුබ්බෙනිවාසං ජානාමි, දිබ්බචක්ඛු විසොධිතං;</div>
                    <div class="gathalast">ඉද්ධිමා පරචිත්තඤ්ඤූ, දිබ්බසොතඤ්ච පාපුණිං.</div>
                </div>
                <div class="paragraph" para="380">
                    <span class="paranum">380</span>
                    <div class="gatha"> ‘‘යස්ස චත්ථාය පබ්බජිතො, අගාරස්මානගාරියං;</div>
                    <div class="gathalast">සො මෙ අත්ථො අනුප්පත්තො, සබ්බසංයොජනක්ඛයො’’ති.</div>
                </div>
            </div>
            <div class="centre ct_sutta ending">... උරුවෙළකස්සපො ථෙරො....</div>
        </div>
        <div class="subhead ct_sutta" node-id="44152">
            <span class="subhead ct_sutta">2. තෙකිච්ඡකාරිත්ථෙරගාථා</span>
            <div class="subhead-contents">
                <div class="paragraph" para="381">
                    <span class="paranum">381</span>
                    <div class="gatha"> ‘‘අතිහිතා වීහි, ඛලගතා සාලී;</div>
                    <div class="gathalast">න ච ලභෙ පිණ්ඩං, කථමහං කස්සං.</div>
                </div>
                <div class="paragraph" para="382">
                    <span class="paranum">382</span>
                    <div class="gatha"> ‘‘බුද්ධමප්පමෙය්‍යං අනුස්සර පසන්නො;</div>
                    <div class="gathalast">පීතියා ඵුටසරීරො හොහිසි සතතමුදග්ගො.</div>
                </div>
                <div class="paragraph" para="383">
                    <span class="paranum">383</span>
                    <div class="gatha"> ‘‘ධම්මමප්පමෙය්‍යං අනුස්සර පසන්නො;</div>
                    <div class="gathalast">පීතියා ඵුටසරීරො හොහිසි සතතමුදග්ගො.</div>
                </div>
                <div class="paragraph" para="384">
                    <span class="paranum">384</span>
                    <div class="gatha"> ‘‘සඞ්ඝමප්පමෙය්‍යං අනුස්සර පසන්නො;</div>
                    <div class="gathalast">පීතියා ඵුටසරීරො හොහිසි සතතමුදග්ගො.</div>
                </div>
                <div class="paragraph" para="385">
                    <span class="paranum">385</span>
                    <div class="gatha"> ‘‘අබ්භොකාසෙ 
                        <pb ed="M" n="0.0283"/>
                        <pb ed="V" n="0.0221"/> විහරසි, සීතා හෙමන්තිකා ඉමා රත්‍යො;
                    </div>
                    <div class="gathalast">මා සීතෙන පරෙතො විහඤ්ඤිත්ථො, පවිස 
                        <pb ed="T" n="0.0327"/> ත්වං විහාරං ඵුසිතග්ගළං.
                    </div>
                </div>
                <div class="paragraph" para="386">
                    <span class="paranum">386</span>
                    <div class="gatha"> ‘‘ඵුසිස්සං චතස්සො අප්පමඤ්ඤායො, තාහි ච සුඛිතො විහරිස්සං;</div>
                    <div class="gathalast">නාහං සීතෙන විහඤ්ඤිස්සං, අනිඤ්ජිතො විහරන්තො’’ති.</div>
                </div>
            </div>
            <div class="centre ct_sutta ending">... තෙකිච්ඡකාරී 
                <span class="note">(තෙකිච්ඡකානි (සී. ස්‍යා. පී.))</span> ථෙරො....
            </div>
        </div>
        <div class="subhead ct_sutta" node-id="44153">
            <span class="subhead ct_sutta">3. මහානාගත්ථෙරගාථා</span>
            <div class="subhead-contents">
                <div class="paragraph" para="387">
                    <span class="paranum">387</span>
                    <div class="gatha"> ‘‘යස්ස 
                        <pb ed="P" n="0.0043"/> සබ්‍රහ්මචාරීසු, ගාරවො නූපලබ්භති;
                    </div>
                    <div class="gathalast">පරිහායති සද්ධම්මා, මච්ඡො අප්පොදකෙ යථා.</div>
                </div>
                <div class="paragraph" para="388">
                    <span class="paranum">388</span>
                    <div class="gatha"> ‘‘යස්ස සබ්‍රහ්මචාරීසු, ගාරවො නූපලබ්භති;</div>
                    <div class="gathalast">න විරූහති සද්ධම්මෙ, ඛෙත්තෙ බීජංව පූතිකං.</div>
                </div>
                <div class="paragraph" para="389">
                    <span class="paranum">389</span>
                    <div class="gatha"> ‘‘යස්ස සබ්‍රහ්මචාරීසු, ගාරවො නූපලබ්භති;</div>
                    <div class="gathalast">ආරකා හොති නිබ්බානා 
                        <span class="note">(නිබ්බාණා (සී.))</span>, ධම්මරාජස්ස සාසනෙ.
                    </div>
                </div>
                <div class="paragraph" para="390">
                    <span class="paranum">390</span>
                    <div class="gatha"> ‘‘යස්ස සබ්‍රහ්මචාරීසු, ගාරවො උපලබ්භති;</div>
                    <div class="gathalast">න විහායති සද්ධම්මා, මච්ඡො බව්හොදකෙ 
                        <span class="note">(බහ්වොදකෙ (සී.), බහොදකෙ (ස්‍යා.))</span> යථා.
                    </div>
                </div>
                <div class="paragraph" para="391">
                    <span class="paranum">391</span>
                    <div class="gatha"> ‘‘යස්ස සබ්‍රහ්මචාරීසු, ගාරවො උපලබ්භති;</div>
                    <div class="gathalast">සො විරූහති සද්ධම්මෙ, ඛෙත්තෙ බීජංව භද්දකං.</div>
                </div>
                <div class="paragraph" para="392">
                    <span class="paranum">392</span>
                    <div class="gatha"> ‘‘යස්ස සබ්‍රහ්මචාරීසු, ගාරවො උපලබ්භති;</div>
                    <div class="gathalast">සන්තිකෙ හොති නිබ්බානං 
                        <span class="note">(නිබ්බාණං (සී.))</span>, ධම්මරාජස්ස සාසනෙ’’ති.
                    </div>
                </div>
            </div>
            <div class="centre ct_sutta ending">... මහානාගො ථෙරො....</div>
        </div>
        <div class="subhead ct_sutta" node-id="44154">
            <span class="subhead ct_sutta">4. කුල්ලත්ථෙරගාථා</span>
            <div class="subhead-contents">
                <div class="paragraph" para="393">
                    <span class="paranum">393</span>
                    <div class="gatha"> ‘‘කුල්ලො සිවථිකං ගන්ත්වා, අද්දස ඉත්ථිමුජ්ඣිතං;</div>
                    <div class="gathalast">අපවිද්ධං 
                        <pb ed="T" n="0.0328"/> සුසානස්මිං, ඛජ්ජන්තිං කිමිහී ඵුටං.
                    </div>
                </div>
                <div class="paragraph" para="394">
                    <span class="paranum">394</span>
                    <div class="gatha"> ‘‘ආතුරං 
                        <pb ed="M" n="0.0284"/> අසුචිං පූතිං, පස්ස කුල්ල සමුස්සයං;
                    </div>
                    <div class="gathalast">උග්ඝරන්තං පග්ඝරන්තං, බාලානං අභිනන්දිතං.</div>
                </div>
                <div class="paragraph" para="395">
                    <span class="paranum">395</span>
                    <div class="gatha"> ‘‘ධම්මාදාසං ගහෙත්වාන, ඤාණදස්සනපත්තියා;</div>
                    <div class="gathalast">පච්චවෙක්ඛිං ඉමං කායං, තුච්ඡං සන්තරබාහිරං.</div>
                </div>
                <div class="paragraph" para="396">
                    <span class="paranum">396</span>
                    <div class="gatha"> ‘‘යථා ඉදං තථා එතං, යථා එතං තථා ඉදං;</div>
                    <div class="gathalast">යථා අධො තථා උද්ධං, යථා උද්ධං තථා අධො.</div>
                </div>
                <div class="paragraph" para="397">
                    <span class="paranum">397</span>
                    <div class="gatha"> ‘‘යථා 
                        <pb ed="V" n="0.0222"/> දිවා තථා රත්තිං, යථා රත්තිං තථා දිවා;
                    </div>
                    <div class="gathalast">යථා පුරෙ තථා පච්ඡා, යථා පච්ඡා තථා පුරෙ.</div>
                </div>
                <div class="paragraph" para="398">
                    <span class="paranum">398</span>
                    <div class="gatha"> ‘‘පඤ්චඞ්ගිකෙන තුරියෙන, න රතී හොති තාදිසී;</div>
                    <div class="gathalast">යථා එකග්ගචිත්තස්ස, සම්මා ධම්මං විපස්සතො’’ති.</div>
                </div>
            </div>
            <div class="centre ct_sutta ending">... කුල්ලො ථෙරො....</div>
        </div>
        <div class="subhead ct_sutta" node-id="44155">
            <span class="subhead ct_sutta">5. මාලුක්‍යපුත්තත්ථෙරගාථා</span>
            <div class="subhead-contents">
                <div class="paragraph" para="399">
                    <span class="paranum">399</span>
                    <div class="gatha"> ‘‘මනුජස්ස පමත්තචාරිනො, තණ්හා වඩ්ඪති මාලුවා විය;</div>
                    <div class="gathalast">සො ප්ලවතී 
                        <span class="note">(ප්ලවති (සී. පී. ක.), පරිප්ලවති (ස්‍යා.))</span> හුරා හුරං, ඵලමිච්ඡංව වනස්මි වානරො.
                    </div>
                </div>
                <div class="paragraph" para="400">
                    <span class="paranum">400</span>
                    <div class="gatha"> ‘‘යං එසා සහතෙ 
                        <span class="note">(සහති (පී. ක.))</span> ජම්මී, තණ්හා ලොකෙ විසත්තිකා;
                    </div>
                    <div class="gathalast">සොකා තස්ස පවඩ්ඪන්ති, අභිවට්ඨංව 
                        <span class="note">(අභිවුට්ඨංව (ස්‍යා.), අභිවඩ්ඪංව (ක.))</span> බීරණං.
                    </div>
                </div>
                <div class="paragraph" para="401">
                    <span class="paranum">401</span>
                    <div class="gatha"> ‘‘යො චෙතං සහතෙ 
                        <span class="note">(සහති (පී. ක.))</span> ජම්මිං, තණ්හං ලොකෙ දුරච්චයං;
                    </div>
                    <div class="gathalast">සොකා තම්හා පපතන්ති, උදබින්දූව පොක්ඛරා.</div>
                </div>
                <div class="paragraph" para="402">
                    <span class="paranum">402</span>
                    <div class="gatha"> ‘‘තං 
                        <pb ed="P" n="0.0044"/> වො වදාමි භද්දං වො, යාවන්තෙත්ථ සමාගතා;
                    </div>
                    <div class="gatha">තණ්හාය 
                        <pb ed="T" n="0.0329"/> මූලං ඛණථ, උසීරත්ථොව බීරණං;
                    </div>
                    <div class="gathalast">මා වො නළංව සොතොව, මාරො භඤ්ජි පුනප්පුනං.</div>
                </div>
                <div class="paragraph" para="403">
                    <span class="paranum">403</span>
                    <div class="gatha"> ‘‘කරොථ බුද්ධවචනං, ඛණො වො මා උපච්චගා;</div>
                    <div class="gathalast">ඛණාතීතා හි සොචන්ති, නිරයම්හි සමප්පිතා.</div>
                </div>
                <div class="paragraph" para="404">
                    <span class="paranum">404</span>
                    <div class="gatha"> ‘‘පමාදො රජො පමාදො 
                        <span class="note">(සබ්බදා (සී. ක.), සුත්තනිපාතට්ඨකථායං උට්ඨානසුත්තවණ්ණනා ඔලොකෙතබ්බා)</span>, පමාදානුපතිතො රජො;
                    </div>
                    <div class="gathalast">අප්පමාදෙන විජ්ජාය, අබ්බහෙ සල්ලමත්තනො’’ති.</div>
                </div>
            </div>
            <div class="centre ct_sutta ending">... මාලුක්‍යපුත්තො 
                <span class="note">(මාලුඞ්ක්‍යපුත්තො (සී. ස්‍යා. පී.))</span> ථෙරො....
            </div>
        </div>
        <div class="subhead ct_sutta" node-id="44156">
            <span class="subhead ct_sutta">6. සප්පදාසත්ථෙරගාථා</span>
            <div class="subhead-contents">
                <div class="paragraph" para="405">
                    <span class="paranum">405</span>
                    <div class="gatha"> ‘‘පණ්ණවීසතිවස්සානි 
                        <pb ed="M" n="0.0285"/>, යතො පබ්බජිතො අහං;
                    </div>
                    <div class="gathalast">අච්ඡරාසඞ්ඝාතමත්තම්පි, චෙතොසන්තිමනජ්ඣගං.</div>
                </div>
                <div class="paragraph" para="406">
                    <span class="paranum">406</span>
                    <div class="gatha"> ‘‘අලද්ධා චිත්තස්සෙකග්ගං, කාමරාගෙන අට්ටිතො 
                        <span class="note">(අද්දිතො (ස්‍යා. සී. අට්ඨ.), අඩ්ඩිතො (ක.))</span>;
                    </div>
                    <div class="gathalast">බාහා පග්ගය්හ කන්දන්තො, විහාරා උපනික්ඛමිං 
                        <span class="note">(නූපනික්ඛමිං (සබ්බත්ථ), දුපනික්ඛමිං (?))</span>.
                    </div>
                </div>
                <div class="paragraph" para="407">
                    <span class="paranum">407</span>
                    <div class="gatha"> ‘‘සත්ථං වා ආහරිස්සාමි, කො අත්ථො ජීවිතෙන මෙ;</div>
                    <div class="gathalast">කථං හි සික්ඛං පච්චක්ඛං, කාලං කුබ්බෙථ මාදිසො.</div>
                </div>
                <div class="paragraph" para="408">
                    <span class="paranum">408</span>
                    <div class="gatha"> ‘‘තදාහං 
                        <pb ed="V" n="0.0223"/> ඛුරමාදාය, මඤ්චකම්හි උපාවිසිං;
                    </div>
                    <div class="gathalast">පරිනීතො ඛුරො ආසි, ධමනිං ඡෙත්තුමත්තනො.</div>
                </div>
                <div class="paragraph" para="409">
                    <span class="paranum">409</span>
                    <div class="gatha"> ‘‘තතො මෙ මනසීකාරො, යොනිසො උදපජ්ජථ;</div>
                    <div class="gathalast">ආදීනවො පාතුරහු, නිබ්බිදා සමතිට්ඨථ.</div>
                </div>
                <div class="paragraph" para="410">
                    <span class="paranum">410</span>
                    <div class="gatha"> ‘‘තතො චිත්තං විමුච්චි මෙ, පස්ස ධම්මසුධම්මතං;</div>
                    <div class="gathalast">තිස්සො 
                        <pb ed="T" n="0.0330"/> විජ්ජා අනුප්පත්තා, කතං බුද්ධස්ස සාසන’’න්ති.
                    </div>
                </div>
            </div>
            <div class="centre ct_sutta ending">... සප්පදාසො ථෙරො....</div>
        </div>
        <div class="subhead ct_sutta" node-id="44157">
            <span class="subhead ct_sutta">7.කාතියානත්ථෙරගාථා</span>
            <div class="subhead-contents">
                <div class="paragraph" para="411">
                    <span class="paranum">411</span>
                    <div class="gatha"> ‘‘උට්ඨෙහි නිසීද කාතියාන, මා නිද්දාබහුලො අහු ජාගරස්සු;</div>
                    <div class="gathalast">මා තං අලසං පමත්තබන්ධු, කූටෙනෙව ජිනාතු මච්චුරාජා.</div>
                </div>
                <div class="paragraph" para="412">
                    <span class="paranum">412</span>
                    <div class="gatha"> ‘‘සෙය්‍යථාපි 
                        <span class="note">(සයථාපි (සී. පී.))</span> මහාසමුද්දවෙගො, එවං ජාතිජරාතිවත්තතෙ තං;
                    </div>
                    <div class="gathalast">සො කරොහි සුදීපමත්තනො ත්වං, න හි තාණං තව විජ්ජතෙව අඤ්ඤං.</div>
                </div>
                <div class="paragraph" para="413">
                    <span class="paranum">413</span>
                    <div class="gatha"> ‘‘සත්ථා හි විජෙසි මග්ගමෙතං, සඞ්ගා ජාතිජරාභයා අතීතං;</div>
                    <div class="gathalast">පුබ්බාපරරත්තමප්පමත්තො, අනුයුඤ්ජස්සු දළ්හං කරොහි යොගං.</div>
                </div>
                <div class="paragraph" para="414">
                    <span class="paranum">414</span>
                    <div class="gatha"> ‘‘පුරිමානි 
                        <pb ed="M" n="0.0286"/> පමුඤ්ච බන්ධනානි, සඞ්ඝාටිඛුරමුණ්ඩභික්ඛභොජී;
                    </div>
                    <div class="gathalast">මා ඛිඩ්ඩාරතිඤ්ච මා නිද්දං, අනුයුඤ්ජිත්ථ ඣාය කාතියාන.</div>
                </div>
                <div class="paragraph" para="415">
                    <span class="paranum">415</span>
                    <div class="gatha"> ‘‘ඣායාහි 
                        <pb ed="P" n="0.0045"/> ජිනාහි කාතියාන, යොගක්ඛෙමපථෙසු 
                        <pb ed="T" n="0.0331"/> කොවිදොසි;
                    </div>
                    <div class="gathalast">පප්පුය්‍ය අනුත්තරං විසුද්ධිං, පරිනිබ්බාහිසි වාරිනාව ජොති.</div>
                </div>
                <div class="paragraph" para="416">
                    <span class="paranum">416</span>
                    <div class="gatha"> ‘‘පජ්ජොතකරො පරිත්තරංසො, වාතෙන විනම්‍යතෙ ලතාව;</div>
                    <div class="gatha">එවම්පි තුවං අනාදියානො, මාරං ඉන්දසගොත්ත නිද්ධුනාහි;</div>
                    <div class="gathalast">සො වෙදයිතාසු වීතරාගො, කාලං කඞ්ඛ ඉධෙව සීතිභූතො’’ති.</div>
                </div>
            </div>
            <div class="centre ct_sutta ending">... කාතියානො ථෙරො....</div>
        </div>
        <div class="subhead ct_sutta" node-id="44158">
            <span class="subhead ct_sutta">8. මිගජාලත්ථෙරගාථා</span>
            <div class="subhead-contents">
                <div class="paragraph" para="417">
                    <span class="paranum">417</span>
                    <div class="gatha"> ‘‘සුදෙසිතො චක්ඛුමතා, බුද්ධෙනාදිච්චබන්ධුනා;</div>
                    <div class="gathalast">සබ්බසංයොජනාතීතො, සබ්බවට්ටවිනාසනො.</div>
                </div>
                <div class="paragraph" para="418">
                    <span class="paranum">418</span>
                    <div class="gatha"> ‘‘නිය්‍යානිකො උත්තරණො, තණ්හාමූලවිසොසනො;</div>
                    <div class="gathalast">විසමූලං ආඝාතනං, ඡෙත්වා පාපෙති නිබ්බුතිං.</div>
                </div>
                <div class="paragraph" para="419">
                    <span class="paranum">419</span>
                    <div class="gatha"> ‘‘අඤ්ඤාණමූලභෙදාය 
                        <pb ed="V" n="0.0224"/>, කම්මයන්තවිඝාටනො;
                    </div>
                    <div class="gathalast">විඤ්ඤාණානං පරිග්ගහෙ, ඤාණවජිරනිපාතනො.</div>
                </div>
                <div class="paragraph" para="420">
                    <span class="paranum">420</span>
                    <div class="gatha"> ‘‘වෙදනානං විඤ්ඤාපනො, උපාදානප්පමොචනො;</div>
                    <div class="gathalast">භවං අඞ්ගාරකාසුංව, ඤාණෙන අනුපස්සනො 
                        <span class="note">(අනුපස්සකො (සී. පී.))</span>.
                    </div>
                </div>
                <div class="paragraph" para="421">
                    <span class="paranum">421</span>
                    <div class="gatha"> ‘‘මහාරසො සුගම්භීරො, ජරාමච්චුනිවාරණො;</div>
                    <div class="gathalast">අරියො 
                        <pb ed="T" n="0.0332"/> අට්ඨඞ්ගිකො මග්ගො, දුක්ඛූපසමනො සිවො.
                    </div>
                </div>
                <div class="paragraph" para="422">
                    <span class="paranum">422</span>
                    <div class="gatha"> ‘‘කම්මං කම්මන්ති ඤත්වාන, විපාකඤ්ච විපාකතො;</div>
                    <div class="gatha">පටිච්චුප්පන්නධම්මානං, යථාවාලොකදස්සනො;</div>
                    <div class="gathalast">මහාඛෙමඞ්ගමො සන්තො, පරියොසානභද්දකො’’ති.</div>
                </div>
            </div>
            <div class="centre ct_sutta ending">... මිගජාලො ථෙරො....</div>
        </div>
        <div class="subhead ct_sutta" node-id="44159">
            <span class="subhead ct_sutta">9. පුරොහිතපුත්තජෙන්තත්ථෙරගාථා</span>
            <div class="subhead-contents">
                <div class="paragraph" para="423">
                    <span class="paranum">423</span>
                    <div class="gatha"> ‘‘ජාතිමදෙන 
                        <pb ed="M" n="0.0287"/> මත්තොහං, භොගඉස්සරියෙන ච;
                    </div>
                    <div class="gathalast">සණ්ඨානවණ්ණරූපෙන, මදමත්තො අචාරිහං.</div>
                </div>
                <div class="paragraph" para="424">
                    <span class="paranum">424</span>
                    <div class="gatha"> ‘‘නාත්තනො සමකං කඤ්චි, අතිරෙකං ච මඤ්ඤිසං;</div>
                    <div class="gathalast">අතිමානහතො බාලො, පත්ථද්ධො උස්සිතද්ධජො.</div>
                </div>
                <div class="paragraph" para="425">
                    <span class="paranum">425</span>
                    <div class="gatha"> ‘‘මාතරං පිතරඤ්චාපි, අඤ්ඤෙපි ගරුසම්මතෙ;</div>
                    <div class="gathalast">න කඤ්චි අභිවාදෙසිං, මානත්ථද්ධො අනාදරො.</div>
                </div>
                <div class="paragraph" para="426">
                    <span class="paranum">426</span>
                    <div class="gatha"> ‘‘දිස්වා විනායකං අග්ගං, සාරථීනං වරුත්තමං;</div>
                    <div class="gathalast">තපන්තමිව ආදිච්චං, භික්ඛුසඞ්ඝපුරක්ඛතං.</div>
                </div>
                <div class="paragraph" para="427">
                    <span class="paranum">427</span>
                    <div class="gatha"> ‘‘මානං මදඤ්ච ඡඩ්ඩෙත්වා, විප්පසන්නෙන චෙතසා;</div>
                    <div class="gathalast">සිරසා අභිවාදෙසිං, සබ්බසත්තානමුත්තමං.</div>
                </div>
                <div class="paragraph" para="428">
                    <span class="paranum">428</span>
                    <div class="gatha"> ‘‘අතිමානො 
                        <pb ed="P" n="0.0046"/> ච ඔමානො, පහීනා සුසමූහතා;
                    </div>
                    <div class="gathalast">අස්මිමානො සමුච්ඡින්නො, සබ්බෙ මානවිධා හතා’’ති.</div>
                </div>
            </div>
            <div class="centre ct_sutta ending">... ජෙන්තො පුරොහිතපුත්තො ථෙරො....</div>
        </div>
        <div class="subhead ct_sutta" node-id="441510">
            <span class="subhead ct_sutta">10. සුමනත්ථෙරගාථා</span>
            <div class="subhead-contents">
                <div class="paragraph" para="429">
                    <span class="paranum">429</span>
                    <div class="gatha"> ‘‘යදා 
                        <pb ed="T" n="0.0333"/> නවො පබ්බජිතො, ජාතියා සත්තවස්සිකො;
                    </div>
                    <div class="gathalast">ඉද්ධියා අභිභොත්වාන, පන්නගින්දං මහිද්ධිකං.</div>
                </div>
                <div class="paragraph" para="430">
                    <span class="paranum">430</span>
                    <div class="gatha"> ‘‘උපජ්ඣායස්ස 
                        <pb ed="V" n="0.0225"/> උදකං, අනොතත්තා මහාසරා;
                    </div>
                    <div class="gathalast">ආහරාමි තතො දිස්වා, මං සත්ථා එතදබ්‍රවි’’.</div>
                </div>
                <div class="paragraph" para="431">
                    <span class="paranum">431</span>
                    <div class="gatha"> ‘‘සාරිපුත්ත ඉමං පස්ස, ආගච්ඡන්තං කුමාරකං;</div>
                    <div class="gathalast">උදකකුම්භමාදාය, අජ්ඣත්තං සුසමාහිතං.</div>
                </div>
                <div class="paragraph" para="432">
                    <span class="paranum">432</span>
                    <div class="gatha"> ‘‘පාසාදිකෙන වත්තෙන, කල්‍යාණඉරියාපථො;</div>
                    <div class="gathalast">සාමණෙරොනුරුද්ධස්ස, ඉද්ධියා ච විසාරදො.</div>
                </div>
                <div class="paragraph" para="433">
                    <span class="paranum">433</span>
                    <div class="gatha"> ‘‘ආජානීයෙන ආජඤ්ඤො, සාධුනා සාධුකාරිතො;</div>
                    <div class="gathalast">විනීතො අනුරුද්ධෙන, කතකිච්චෙන සික්ඛිතො.</div>
                </div>
                <div class="paragraph" para="434">
                    <span class="paranum">434</span>
                    <div class="gatha"> ‘‘සො පත්වා පරමං සන්තිං, සච්ඡිකත්වා අකුප්පතං;</div>
                    <div class="gathalast">සාමණෙරො ස සුමනො, මා මං ජඤ්ඤාති ඉච්ඡතී’’ති.</div>
                </div>
            </div>
            <div class="centre ct_sutta ending">... සුමනො ථෙරො....</div>
        </div>
        <div class="subhead ct_sutta" node-id="441511">
            <span class="subhead ct_sutta">11. න්හාතකමුනිත්ථෙරගාථා</span>
            <div class="subhead-contents">
                <div class="paragraph" para="435">
                    <span class="paranum">435</span>
                    <div class="gatha"> ‘‘වාතරොගාභිනීතො 
                        <pb ed="M" n="0.0288"/> ත්වං, විහරං කානනෙ වනෙ;
                    </div>
                    <div class="gathalast">පවිද්ධගොචරෙ ලූඛෙ, කථං භික්ඛු කරිස්සසි’’.</div>
                </div>
                <div class="paragraph" para="436">
                    <span class="paranum">436</span>
                    <div class="gatha"> ‘‘පීතිසුඛෙන විපුලෙන, ඵරිත්වාන සමුස්සයං;</div>
                    <div class="gathalast">ලූඛම්පි අභිසම්භොන්තො, විහරිස්සාමි කානනෙ.</div>
                </div>
                <div class="paragraph" para="437">
                    <span class="paranum">437</span>
                    <div class="gatha"> ‘‘භාවෙන්තො සත්ත බොජ්ඣඞ්ගෙ, ඉන්ද්‍රියානි බලානි ච;</div>
                    <div class="gathalast">ඣානසොඛුම්මසම්පන්නො 
                        <span class="note">(ඣානසුඛුමසම්පන්නො (ස්‍යා. ක.))</span>, විහරිස්සං අනාසවො.
                    </div>
                </div>
                <div class="paragraph" para="438">
                    <span class="paranum">438</span>
                    <div class="gatha"> ‘‘විප්පමුත්තං 
                        <pb ed="T" n="0.0334"/> කිලෙසෙහි, සුද්ධචිත්තං අනාවිලං;
                    </div>
                    <div class="gathalast">අභිණ්හං පච්චවෙක්ඛන්තො, විහරිස්සං අනාසවො.</div>
                </div>
                <div class="paragraph" para="439">
                    <span class="paranum">439</span>
                    <div class="gatha"> ‘‘අජ්ඣත්තඤ්ච බහිද්ධා ච, යෙ මෙ විජ්ජිංසු ආසවා;</div>
                    <div class="gathalast">සබ්බෙ අසෙසා උච්ඡින්නා, න ච උප්පජ්ජරෙ පුන.</div>
                </div>
                <div class="paragraph" para="440">
                    <span class="paranum">440</span>
                    <div class="gatha"> ‘‘පඤ්චක්ඛන්ධා පරිඤ්ඤාතා, තිට්ඨන්ති ඡින්නමූලකා;</div>
                    <div class="gathalast">දුක්ඛක්ඛයො අනුප්පත්තො, නත්ථි දානි පුනබ්භවො’’ති.</div>
                </div>
            </div>
            <div class="centre ct_sutta ending">... න්හාතකමුනිත්ථෙරො....</div>
        </div>
        <div class="subhead ct_sutta" node-id="441512">
            <span class="subhead ct_sutta">12. බ්‍රහ්මදත්තත්ථෙරගාථා</span>
            <div class="subhead-contents">
                <div class="paragraph" para="441">
                    <span class="paranum">441</span>
                    <div class="gatha"> ‘‘අක්කොධස්ස කුතො කොධො, දන්තස්ස සමජීවිනො;</div>
                    <div class="gathalast">සම්මදඤ්ඤා විමුත්තස්ස, උපසන්තස්ස තාදිනො.</div>
                </div>
                <div class="paragraph" para="442">
                    <span class="paranum">442</span>
                    <div class="gatha"> ‘‘තස්සෙව 
                        <pb ed="V" n="0.0226"/>
                        <pb ed="P" n="0.0047"/> තෙන පාපියො, යො කුද්ධං පටිකුජ්ඣති;
                    </div>
                    <div class="gathalast">කුද්ධං අප්පටිකුජ්ඣන්තො, සඞ්ගාමං ජෙති දුජ්ජයං.</div>
                </div>
                <div class="paragraph" para="443">
                    <span class="paranum">443</span>
                    <div class="gatha">
                        <span class="note">(සං. නි. 1.188, 250)</span> ‘‘උභින්නමත්ථං චරති, අත්තනො ච පරස්ස ච;
                    </div>
                    <div class="gathalast">පරං සඞ්කුපිතං ඤත්වා, යො සතො උපසම්මති.</div>
                </div>
                <div class="paragraph" para="444">
                    <span class="paranum">444</span>
                    <div class="gatha">
                        <span class="note">(සං. නි. 1.188, 250)</span> ‘‘උභින්නං තිකිච්ඡන්තං තං, අත්තනො ච පරස්ස ච;
                    </div>
                    <div class="gathalast">ජනා මඤ්ඤන්ති බාලොති, යෙ ධම්මස්ස අකොවිදා.</div>
                </div>
                <div class="paragraph" para="445">
                    <span class="paranum">445</span>
                    <div class="gatha"> ‘‘උප්පජ්ජෙ තෙ සචෙ කොධො, ආවජ්ජ කකචූපමං;</div>
                    <div class="gathalast">උප්පජ්ජෙ චෙ රසෙ තණ්හා, පුත්තමංසූපමං සර.</div>
                </div>
                <div class="paragraph" para="446">
                    <span class="paranum">446</span>
                    <div class="gatha"> ‘‘සචෙ ධාවති චිත්තං තෙ, කාමෙසු ච භවෙසු ච;</div>
                    <div class="gathalast">ඛිප්පං 
                        <pb ed="T" n="0.0335"/> නිග්ගණ්හ සතියා, කිට්ඨාදං විය දුප්පසු’’න්ති;
                    </div>
                </div>
            </div>
            <div class="centre ct_sutta ending">... බ්‍රහ්මදත්තො ථෙරො....</div>
        </div>
        <div class="subhead ct_sutta" node-id="441513">
            <span class="subhead ct_sutta">13. සිරිමණ්ඩත්ථෙරගාථා</span>
            <div class="subhead-contents">
                <div class="paragraph" para="447">
                    <span class="paranum">447</span>
                    <div class="gatha">
                        <span class="note">(උදා. 45; චූළව. 385; පරි. 339)</span> ‘‘ඡන්නමතිවස්සති 
                        <pb ed="M" n="0.0289"/>, විවටං නාතිවස්සති;
                    </div>
                    <div class="gathalast">තස්මා ඡන්නං විවරෙථ, එවං තං නාතිවස්සති.</div>
                </div>
                <div class="paragraph" para="448">
                    <span class="paranum">448</span>
                    <div class="gatha">
                        <span class="note">(සං. නි. 1.66; නෙත්ති. 18)</span> ‘‘මච්චුනාබ්භහතො ලොකො, ජරාය පරිවාරිතො;
                    </div>
                    <div class="gathalast">තණ්හාසල්ලෙන ඔතිණ්ණො, ඉච්ඡාධූපායිතො සදා.</div>
                </div>
                <div class="paragraph" para="449">
                    <span class="paranum">449</span>
                    <div class="gatha"> ‘‘මච්චුනාබ්භහතො ලොකො, පරික්ඛිත්තො ජරාය ච;</div>
                    <div class="gathalast">හඤ්ඤති නිච්චමත්තාණො, පත්තදණ්ඩොව තක්කරො.</div>
                </div>
                <div class="paragraph" para="450">
                    <span class="paranum">450</span>
                    <div class="gatha"> ‘‘ආගච්ඡන්තග්ගිඛන්ධාව, මච්චු බ්‍යාධි ජරා තයො;</div>
                    <div class="gathalast">පච්චුග්ගන්තුං බලං නත්ථි, ජවො නත්ථි පලායිතුං.</div>
                </div>
                <div class="paragraph" para="451">
                    <span class="paranum">451</span>
                    <div class="gatha"> ‘‘අමොඝං දිවසං කයිරා, අප්පෙන බහුකෙන වා;</div>
                    <div class="gathalast">යං යං විජහතෙ 
                        <span class="note">(විරහතෙ (සී. පී.), විවහතෙ (ස්‍යා.))</span> රත්තිං, තදූනං තස්ස ජීවිතං.
                    </div>
                </div>
                <div class="paragraph" para="452">
                    <span class="paranum">452</span>
                    <div class="gatha"> ‘‘චරතො තිට්ඨතො වාපි, ආසීනසයනස්ස වා;</div>
                    <div class="gathalast">උපෙති චරිමා රත්ති, න තෙ කාලො පමජ්ජිතු’’න්ති.</div>
                </div>
            </div>
            <div class="centre ct_sutta ending">... සිරිමණ්ඩො 
                <span class="note">(සිරිමන්දො (සී.))</span> ථෙරො....
            </div>
        </div>
        <div class="subhead ct_sutta" node-id="441514">
            <span class="subhead ct_sutta">14. සබ්බකාමිත්ථෙරගාථා</span>
            <div class="subhead-contents">
                <div class="paragraph" para="453">
                    <span class="paranum">453</span>
                    <div class="gatha"> ‘‘ද්විපාදකොයං අසුචි, දුග්ගන්ධො පරිහීරති 
                        <span class="note">(පරිහරති (ක.))</span>;
                    </div>
                    <div class="gathalast">නානාකුණපපරිපූරො, විස්සවන්තො තතො තතො.</div>
                </div>
                <div class="paragraph" para="454">
                    <span class="paranum">454</span>
                    <div class="gatha"> ‘‘මිගං 
                        <pb ed="V" n="0.0227"/> නිලීනං කූටෙන, බළිසෙනෙව අම්බුජං;
                    </div>
                    <div class="gathalast">වානරං විය ලෙපෙන, බාධයන්ති පුථුජ්ජනං.</div>
                </div>
                <div class="paragraph" para="455">
                    <span class="paranum">455</span>
                    <div class="gatha"> ‘‘රූපා 
                        <pb ed="T" n="0.0336"/> සද්දා රසා ගන්ධා, ඵොට්ඨබ්බා ච මනොරමා;
                    </div>
                    <div class="gathalast">පඤ්ච කාමගුණා එතෙ, ඉත්ථිරූපස්මි දිස්සරෙ.</div>
                </div>
                <div class="paragraph" para="456">
                    <span class="paranum">456</span>
                    <div class="gatha"> ‘‘යෙ 
                        <pb ed="P" n="0.0048"/> එතා උපසෙවන්ති, රත්තචිත්තා පුථුජ්ජනා;
                    </div>
                    <div class="gathalast">වඩ්ඪෙන්ති කටසිං ඝොරං, ආචිනන්ති පුනබ්භවං.</div>
                </div>
                <div class="paragraph" para="457">
                    <span class="paranum">457</span>
                    <div class="gatha"> ‘‘යො චෙතා පරිවජ්ජෙති, සප්පස්සෙව පදා සිරො;</div>
                    <div class="gathalast">සොමං විසත්තිකං ලොකෙ, සතො සමතිවත්තති.</div>
                </div>
                <div class="paragraph" para="458">
                    <span class="paranum">458</span>
                    <div class="gatha"> ‘‘කාමෙස්වාදීනවං 
                        <pb ed="M" n="0.0290"/> දිස්වා, නෙක්ඛම්මං දට්ඨු ඛෙමතො;
                    </div>
                    <div class="gathalast">නිස්සටො සබ්බකාමෙහි, පත්තො මෙ ආසවක්ඛයො’’ති.</div>
                </div>
            </div>
            <div class="centre ct_sutta ending">... සබ්බකාමිත්ථෙරො....</div>
        </div>
    </div>
    <div class="centre ct_nipatha ending">ඡක්කනිපාතො නිට්ඨිතො.</div>
    <div class="paragraph udana" para="udana">
        <div class="bodytext ct_nipatha">තත්‍රුද්දානං -</div>
        <div class="ct_nipatha gatha">උරුවෙළකස්සපො ච, ථෙරො තෙකිච්ඡකාරි ච;</div>
        <div class="gathalast ct_nipatha">මහානාගො ච කුල්ලො ච, මාලුක්‍යො 
            <span class="note">(මාලුතො (සී. ක.), මාලුඞ්ක්‍යො (ස්‍යා.))</span> සප්පදාසකො.
        </div>
        <div class="ct_nipatha gatha">කාතියානො මිගජාලො, ජෙන්තො සුමනසව්හයො;</div>
        <div class="ct_nipatha gatha">න්හාතමුනි බ්‍රහ්මදත්තො, සිරිමණ්ඩො සබ්බකාමී ච;</div>
        <div class="gathalast ct_nipatha">ගාථායො චතුරාසීති, ථෙරා චෙත්ථ චතුද්දසාති.</div>
    </div>
</div>