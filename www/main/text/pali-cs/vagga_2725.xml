<div class="chapter ct_vagga" node-id="27250">
    <span class="chapter ct_vagga">1. කොධපෙය්‍යාලං</span>
    <div class="chapter-contents">
        <div class="paragraph" para="181">
            <span class="paranum">181</span>
            <div class="bodytext"> ‘‘ද්වෙමෙ 
                <pb ed="V" n="1.0116"/>
                <pb ed="M" n="1.0095"/>, භික්ඛවෙ, ධම්මා. කතමෙ ද්වෙ? කොධො ච උපනාහො ච...පෙ.... මක්ඛො ච පළාසො 
                <span class="note">(පලාසො (ක.))</span> ච... ඉස්සා ච මච්ඡරියඤ්ච... මායා ච සාඨෙය්‍යඤ්ච... අහිරිකඤ්ච අනොත්තප්පඤ්ච. ඉමෙ ඛො, භික්ඛවෙ, ද්වෙ ධම්මා’’.
            </div>
        </div>
        <div class="paragraph" para="182">
            <span class="paranum">182</span>
            <div class="bodytext"> ‘‘ද්වෙමෙ, භික්ඛවෙ, ධම්මා. කතමෙ ද්වෙ? අක්කොධො ච අනුපනාහො ච... අමක්ඛො ච අපළාසො ච... අනිස්සා ච අමච්ඡරියඤ්ච... අමායා ච අසාඨෙය්‍යඤ්ච... හිරී ච ඔත්තප්පඤ්ච. ඉමෙ ඛො, භික්ඛවෙ, ද්වෙ ධම්මා’’.</div>
        </div>
        <div class="paragraph" para="183">
            <span class="paranum">183</span>
            <div class="bodytext"> ‘‘ද්වීහි, භික්ඛවෙ, ධම්මෙහි සමන්නාගතො දුක්ඛං විහරති. කතමෙහි ද්වීහි? කොධෙන ච උපනාහෙන ච... මක්ඛෙන ච පළාසෙන ච... ඉස්සාය ච මච්ඡරියෙන ච... මායාය ච සාඨෙය්‍යෙන ච... අහිරිකෙන ච අනොත්තප්පෙන ච. ඉමෙහි 
                <pb ed="P" n="1.0096"/> ඛො, භික්ඛවෙ, ද්වීහි ධම්මෙහි සමන්නාගතො දුක්ඛං විහරති’’.
            </div>
        </div>
        <div class="paragraph" para="184">
            <span class="paranum">184</span>
            <div class="bodytext"> ‘‘ද්වීහි, භික්ඛවෙ, ධම්මෙහි සමන්නාගතො සුඛං විහරති. කතමෙහි ද්වීහි? අක්කොධෙන ච අනුපනාහෙන ච... අමක්ඛෙන ච අපළාසෙන ච... අනිස්සාය ච අමච්ඡරියෙන ච... අමායාය ච අසාඨෙය්‍යෙන ච 
                <pb ed="T" n="1.0121"/>... හිරියා ච ඔත්තප්පෙන ච. ඉමෙහි ඛො, භික්ඛවෙ, ද්වීහි ධම්මෙහි සමන්නාගතො සුඛං විහරති’’.
            </div>
        </div>
        <div class="paragraph" para="185">
            <span class="paranum">185</span>
            <div class="bodytext"> ‘‘ද්වෙමෙ, භික්ඛවෙ, ධම්මා සෙඛස්ස භික්ඛුනො පරිහානාය සංවත්තන්ති. කතමෙ ද්වෙ? කොධො ච උපනාහො ච... මක්ඛො ච පළාසො ච... ඉස්සා ච මච්ඡරියඤ්ච... මායා ච සාඨෙය්‍යඤ්ච... අහිරිකඤ්ච අනොත්තප්පඤ්ච. ඉමෙ ඛො, භික්ඛවෙ, ද්වෙ ධම්මා සෙඛස්ස භික්ඛුනො පරිහානාය සංවත්තන්ති’’.</div>
        </div>
        <div class="paragraph" para="186">
            <span class="paranum">186</span>
            <div class="bodytext"> ‘‘ද්වෙමෙ, භික්ඛවෙ, ධම්මා සෙඛස්ස භික්ඛුනො අපරිහානාය සංවත්තන්ති. කතමෙ ද්වෙ 
                <pb ed="V" n="1.0117"/>? අක්කොධො ච අනුපනාහො ච... අමක්ඛො ච අපළාසො ච... අනිස්සා ච අමච්ඡරියඤ්ච... අමායා ච අසාඨෙය්‍යඤ්ච... හිරී ච ඔත්තප්පඤ්ච. ඉමෙ ඛො, භික්ඛවෙ, ද්වෙ ධම්මා සෙඛස්ස භික්ඛුනො අපරිහානාය සංවත්තන්ති’’.
            </div>
        </div>
        <div class="paragraph" para="187">
            <span class="paranum">187</span>
            <div class="bodytext"> ‘‘ද්වීහි, භික්ඛවෙ, ධම්මෙහි සමන්නාගතො යථාභතං නික්ඛිත්තො එවං නිරයෙ. කතමෙහි ද්වීහි? කොධෙන ච උපනාහෙන ච... මක්ඛෙන ච පළාසෙන ච... ඉස්සාය ච මච්ඡරියෙන ච... මායාය ච සාඨෙය්‍යෙන ච... අහිරිකෙන ච අනොත්තප්පෙන ච. ඉමෙහි ඛො, භික්ඛවෙ, ද්වීහි ධම්මෙහි සමන්නාගතො යථාභතං නික්ඛිත්තො එවං නිරයෙ’’.</div>
        </div>
        <div class="paragraph" para="188">
            <span class="paranum">188</span>
            <div class="bodytext"> ‘‘ද්වීහි 
                <pb ed="M" n="1.0096"/>
                <pb ed="P" n="1.0097"/>, භික්ඛවෙ, ධම්මෙහි සමන්නාගතො යථාභතං නික්ඛිත්තො එවං සග්ගෙ. කතමෙහි ද්වීහි? අක්කොධෙන ච අනුපනාහෙන ච... අමක්ඛෙන ච අපළාසෙන ච... අනිස්සාය ච අමච්ඡරියෙන ච... අමායාය ච 
                <pb ed="T" n="1.0122"/> අසාඨෙය්‍යෙන ච... හිරියා ච ඔත්තප්පෙන ච. ඉමෙහි ඛො, භික්ඛවෙ, ද්වීහි ධම්මෙහි සමන්නාගතො යථාභතං නික්ඛිත්තො එවං සග්ගෙ’’.
            </div>
        </div>
        <div class="paragraph" para="189">
            <span class="paranum">189</span>
            <div class="bodytext"> ‘‘ද්වීහි, භික්ඛවෙ, ධම්මෙහි සමන්නාගතො ඉධෙකච්චො කායස්ස භෙදා පරං මරණා අපායං දුග්ගතිං විනිපාතං නිරයං උපපජ්ජති. කතමෙහි ද්වීහි? කොධෙන ච උපනාහෙන ච... මක්ඛෙන ච පළාසෙන ච... ඉස්සාය ච මච්ඡරියෙන ච... මායාය ච සාඨෙය්‍යෙන ච... අහිරිකෙන ච අනොත්තප්පෙන ච. ඉමෙහි ඛො, භික්ඛවෙ, ද්වීහි ධම්මෙහි සමන්නාගතො ඉධෙකච්චො කායස්ස භෙදා පරං මරණා අපායං දුග්ගතිං විනිපාතං නිරයං උපපජ්ජති’’.</div>
        </div>
        <div class="paragraph" para="190">
            <span class="paranum">190</span>
            <div class="bodytext"> ‘‘ද්වීහි, භික්ඛවෙ, ධම්මෙහි සමන්නාගතො ඉධෙකච්චො කායස්ස භෙදා පරං මරණා සුගතිං සග්ගං ලොකං උපපජ්ජති. කතමෙහි ද්වීහි? අක්කොධෙන ච අනුපනාහෙන ච... අමක්ඛෙන ච අපළාසෙන ච... අනිස්සාය ච අමච්ඡරියෙන ච... අමායාය ච අසාඨෙය්‍යෙන ච... හිරියා ච ඔත්තප්පෙන ච. ඉමෙහි ඛො, භික්ඛවෙ, ද්වීහි ධම්මෙහි සමන්නාගතො ඉධෙකච්චො කායස්ස භෙදා පරං මරණා සුගතිං සග්ගං ලොකං උපපජ්ජති’’.</div>
        </div>
    </div>
    <div class="centre ct_vagga ending">කොධපෙය්‍යාලං නිට්ඨිතං.</div>
</div>