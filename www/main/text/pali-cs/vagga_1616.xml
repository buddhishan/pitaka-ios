<div class="chapter ct_sutta" node-id="16160">
    <span class="chapter ct_sutta">7. මහාසමයසුත්තං</span>
    <div class="chapter-contents">
        <div class="paragraph" para="331">
            <span class="paranum">331</span>
            <div class="bodytext"> එවං 
                <pb ed="T" n="2.0287"/>
                <pb ed="M" n="2.0203"/>
                <pb ed="V" n="2.0185"/> මෙ 
                <pb ed="P" n="2.0253"/> සුතං - එකං සමයං භගවා සක්කෙසු විහරති කපිලවත්ථුස්මිං මහාවනෙ මහතා භික්ඛුසඞ්ඝෙන සද්ධිං පඤ්චමත්තෙහි භික්ඛුසතෙහි සබ්බෙහෙව අරහන්තෙහි; දසහි ච ලොකධාතූහි දෙවතා යෙභුය්‍යෙන සන්නිපතිතා හොන්ති භගවන්තං දස්සනාය භික්ඛුසඞ්ඝඤ්ච. අථ ඛො චතුන්නං සුද්ධාවාසකායිකානං දෙවතානං 
                <span class="note">(දෙවානං (සී. ස්‍යා. පී.))</span> එතදහොසි - ‘‘අයං ඛො භගවා සක්කෙසු විහරති කපිලවත්ථුස්මිං මහාවනෙ මහතා භික්ඛුසඞ්ඝෙන සද්ධිං පඤ්චමත්තෙහි භික්ඛුසතෙහි සබ්බෙහෙව අරහන්තෙහි; දසහි ච ලොකධාතූහි දෙවතා යෙභුය්‍යෙන සන්නිපතිතා හොන්ති භගවන්තං දස්සනාය භික්ඛුසඞ්ඝඤ්ච. යංනූන මයම්පි යෙන භගවා තෙනුපසඞ්කමෙය්‍යාම; උපසඞ්කමිත්වා භගවතො සන්තිකෙ පච්චෙකං ගාථං 
                <span class="note">(පච්චෙකගාථං (සී. ස්‍යා. පී.), පච්චෙකගාථා (ක. සී.))</span> භාසෙය්‍යාමා’’ති.
            </div>
        </div>
        <div class="paragraph" para="332">
            <span class="paranum">332</span>
            <div class="bodytext"> අථ ඛො තා දෙවතා සෙය්‍යථාපි නාම බලවා පුරිසො සමිඤ්ජිතං වා බාහං පසාරෙය්‍ය පසාරිතං වා බාහං සමිඤ්ජෙය්‍ය 
                <pb ed="P" n="2.0254"/>, එවමෙව සුද්ධාවාසෙසු දෙවෙසු අන්තරහිතා භගවතො පුරතො පාතුරහෙසුං. අථ ඛො තා දෙවතා භගවන්තං අභිවාදෙත්වා එකමන්තං අට්ඨංසු. එකමන්තං ඨිතා ඛො එකා දෙවතා භගවතො සන්තිකෙ ඉමං ගාථං අභාසි -
            </div>
            <div class="gatha">‘‘මහාසමයො පවනස්මිං, දෙවකායා සමාගතා;</div>
            <div class="gathalast">ආගතම්හ 
                <pb ed="T" n="2.0288"/> ඉමං ධම්මසමයං, දක්ඛිතායෙ අපරාජිතසඞ්ඝ’’න්ති.
            </div>
            <div class="bodytext">අථ ඛො අපරා දෙවතා භගවතො සන්තිකෙ ඉමං ගාථං අභාසි -</div>
            <div class="gatha">‘‘තත්‍ර භික්ඛවො සමාදහංසු, චිත්තමත්තනො උජුකං අකංසු 
                <span class="note">(උජුකමකංසු (සී. ස්‍යා. පී.))</span>;
            </div>
            <div class="gathalast">සාරථීව නෙත්තානි ගහෙත්වා, ඉන්ද්‍රියානි රක්ඛන්ති පණ්ඩිතා’’ති.</div>
            <div class="bodytext">අථ 
                <pb ed="V" n="2.0186"/> ඛො අපරා දෙවතා භගවතො සන්තිකෙ ඉමං ගාථං අභාසි -
            </div>
            <div class="gatha">‘‘ඡෙත්වා ඛීලං ඡෙත්වා පලිඝං, ඉන්දඛීලං ඌහච්ච 
                <span class="note">(උහච්ච (ක.))</span> මනෙජා;
            </div>
            <div class="gathalast">තෙ චරන්ති සුද්ධා විමලා, චක්ඛුමතා සුදන්තා සුසුනාගා’’ති.</div>
            <div class="bodytext">අථ 
                <pb ed="M" n="2.0204"/>
                <pb ed="P" n="2.0255"/> ඛො අපරා දෙවතා භගවතො සන්තිකෙ ඉමං ගාථං අභාසි -
            </div>
            <div class="gatha">‘‘යෙකෙචි බුද්ධං සරණං ගතාසෙ, න තෙ ගමිස්සන්ති අපායභූමිං;</div>
            <div class="gathalast">පහාය මානුසං දෙහං, දෙවකායං පරිපූරෙස්සන්තී’’ති.</div>
        </div>
        <div class="subhead ct_sutta_section" node-id="16161">
            <span class="subhead ct_sutta_section">දෙවතාසන්නිපාතා</span>
            <div class="subhead-contents">
                <div class="paragraph" para="333">
                    <span class="paranum">333</span>
                    <div class="bodytext"> අථ ඛො භගවා භික්ඛූ ආමන්තෙසි - ‘‘යෙභුය්‍යෙන, භික්ඛවෙ, දසසු ලොකධාතූසු දෙවතා සන්නිපතිතා හොන්ති 
                        <span class="note">(( ) සී. ඉපොත්ථකෙසු නත්ථි)</span>, තථාගතං දස්සනාය භික්ඛුසඞ්ඝඤ්ච 
                        <pb ed="T" n="2.0289"/>. යෙපි තෙ, භික්ඛවෙ, අහෙසුං අතීතමද්ධානං අරහන්තො සම්මාසම්බුද්ධා, තෙසම්පි භගවන්තානං එතංපරමායෙව 
                        <span class="note">(එතපරමායෙව (සී. ස්‍යා. පී.))</span> දෙවතා සන්නිපතිතා අහෙසුං සෙය්‍යථාපි මය්හං එතරහි. යෙපි තෙ, භික්ඛවෙ, භවිස්සන්ති අනාගතමද්ධානං අරහන්තො සම්මාසම්බුද්ධා, තෙසම්පි භගවන්තානං එතංපරමායෙව දෙවතා සන්නිපතිතා භවිස්සන්ති සෙය්‍යථාපි මය්හං එතරහි. ආචික්ඛිස්සාමි, භික්ඛවෙ, දෙවකායානං නාමානි; කිත්තයිස්සාමි, භික්ඛවෙ, දෙවකායානං නාමානි; දෙසෙස්සාමි, භික්ඛවෙ, දෙවකායානං නාමානි. තං සුණාථ, සාධුකං මනසිකරොථ, භාසිස්සාමී’’ති. ‘‘එවං, භන්තෙ’’ති ඛො තෙ භික්ඛූ භගවතො පච්චස්සොසුං.
                    </div>
                </div>
                <div class="paragraph" para="334">
                    <span class="paranum">334</span>
                    <div class="bodytext"> භගවා එතදවොච -</div>
                    <div class="gatha">‘‘සිලොකමනුකස්සාමි, යත්ථ භුම්මා තදස්සිතා;</div>
                    <div class="gathalast">යෙ සිතා ගිරිගබ්භරං, පහිතත්තා සමාහිතා.</div>
                    <div class="gatha">‘‘පුථූසීහාව සල්ලීනා, ලොමහංසාභිසම්භුනො;</div>
                    <div class="gathalast">ඔදාතමනසා සුද්ධා, විප්පසන්නමනාවිලා’’ 
                        <span class="note">(විප්පසන්නාමනාවිලා (පී. ක.))</span>.
                    </div>
                    <div class="gatha">භිය්‍යො 
                        <pb ed="V" n="2.0187"/>
                        <pb ed="P" n="2.0256"/> පඤ්චසතෙ ඤත්වා, වනෙ කාපිලවත්ථවෙ;
                    </div>
                    <div class="gathalast">තතො ආමන්තයී සත්ථා, සාවකෙ සාසනෙ රතෙ.</div>
                    <div class="gatha">‘‘දෙවකායා අභික්කන්තා, තෙ විජානාථ භික්ඛවො’’;</div>
                    <div class="gathalast">තෙ ච ආතප්පමකරුං, සුත්වා බුද්ධස්ස සාසනං.</div>
                    <div class="gatha">තෙසං පාතුරහු ඤාණං, අමනුස්සානදස්සනං;</div>
                    <div class="gathalast">අප්පෙකෙ සතමද්දක්ඛුං, සහස්සං අථ සත්තරිං.</div>
                    <div class="gatha">සතං 
                        <pb ed="M" n="2.0205"/> එකෙ සහස්සානං, අමනුස්සානමද්දසුං;
                    </div>
                    <div class="gathalast">අප්පෙකෙනන්තමද්දක්ඛුං 
                        <pb ed="T" n="2.0290"/>, දිසා සබ්බා ඵුටා අහුං.
                    </div>
                    <div class="gatha">තඤ්ච සබ්බං අභිඤ්ඤාය, වවත්ථිත්වාන 
                        <span class="note">(වවක්ඛිත්වාන (සී. ස්‍යා. පී.), අවෙක්ඛිත්වාන (ටීකා))</span> චක්ඛුමා;
                    </div>
                    <div class="gathalast">තතො ආමන්තයී සත්ථා, සාවකෙ සාසනෙ රතෙ.</div>
                    <div class="gatha">‘‘දෙවකායා අභික්කන්තා, තෙ විජානාථ භික්ඛවො;</div>
                    <div class="gathalast">යෙ වොහං කිත්තයිස්සාමි, ගිරාහි අනුපුබ්බසො.</div>
                </div>
                <div class="paragraph" para="335">
                    <span class="paranum">335</span>
                    <div class="bodytext">‘‘සත්තසහස්සා තෙ යක්ඛා, භුම්මා කාපිලවත්ථවා.</div>
                    <div class="gatha">ඉද්ධිමන්තො ජුතිමන්තො, වණ්ණවන්තො යසස්සිනො;</div>
                    <div class="gathalast">මොදමානා අභික්කාමුං, භික්ඛූනං සමිතිං වනං.</div>
                    <div class="gatha">‘‘ඡසහස්සා හෙමවතා, යක්ඛා නානත්තවණ්ණිනො;</div>
                    <div class="gatha">ඉද්ධිමන්තො ජුතීමන්තො 
                        <span class="note">(ජුතීමන්තො (සී. පී.))</span>, වණ්ණවන්තො යසස්සිනො;
                    </div>
                    <div class="gathalast">මොදමානා අභික්කාමුං, භික්ඛූනං සමිතිං වනං.</div>
                    <div class="gatha">‘‘සාතාගිරා තිසහස්සා, යක්ඛා නානත්තවණ්ණිනො;</div>
                    <div class="gatha">ඉද්ධිමන්තො ජුතිමන්තො, වණ්ණවන්තො යසස්සිනො;</div>
                    <div class="gathalast">මොදමානා අභික්කාමුං, භික්ඛූනං සමිතිං වනං.</div>
                    <div class="gatha">‘‘ඉච්චෙතෙ 
                        <pb ed="V" n="2.0188"/> සොළසසහස්සා, යක්ඛා නානත්තවණ්ණිනො;
                    </div>
                    <div class="gatha">ඉද්ධිමන්තො ජුතිමන්තො, වණ්ණවන්තො යසස්සිනො;</div>
                    <div class="gathalast">මොදමානා අභික්කාමුං, භික්ඛූනං සමිතිං වනං.</div>
                    <div class="gatha">‘‘වෙස්සාමිත්තා 
                        <pb ed="P" n="2.0257"/> පඤ්චසතා, යක්ඛා නානත්තවණ්ණිනො;
                    </div>
                    <div class="gatha">ඉද්ධිමන්තො ජුතිමන්තො, වණ්ණවන්තො යසස්සිනො;</div>
                    <div class="gathalast">මොදමානා 
                        <pb ed="T" n="2.0291"/> අභික්කාමුං, භික්ඛූනං සමිතිං වනං.
                    </div>
                    <div class="gatha">‘‘කුම්භීරො රාජගහිකො, වෙපුල්ලස්ස නිවෙසනං;</div>
                    <div class="gatha">භිය්‍යො නං සතසහස්සං, යක්ඛානං පයිරුපාසති;</div>
                    <div class="gathalast">කුම්භීරො රාජගහිකො, සොපාගා සමිතිං වනං.</div>
                </div>
                <div class="paragraph" para="336">
                    <span class="paranum">336</span>
                    <div class="bodytext">‘‘පුරිමඤ්ච දිසං රාජා, ධතරට්ඨො පසාසති.</div>
                    <div class="gathalast">ගන්ධබ්බානං අධිපති, මහාරාජා යසස්සිසො.</div>
                    <div class="gatha">‘‘පුත්තාපි 
                        <pb ed="M" n="2.0206"/> තස්ස බහවො, ඉන්දනාමා මහබ්බලා;
                    </div>
                    <div class="gatha">ඉද්ධිමන්තො ජුතිමන්තො, වණ්ණවන්තො යසස්සිනො;</div>
                    <div class="gathalast">මොදමානා අභික්කාමුං, භික්ඛූනං සමිතිං වනං.</div>
                    <div class="gatha">‘‘දක්ඛිණඤ්ච දිසං රාජා, විරූළ්හො තං පසාසති 
                        <span class="note">(තප්පසාසති (ස්‍යා.))</span>;
                    </div>
                    <div class="gathalast">කුම්භණ්ඩානං අධිපති, මහාරාජා යසස්සිසො.</div>
                    <div class="gatha">‘‘පුත්තාපි තස්ස බහවො, ඉන්දනාමා මහබ්බලා;</div>
                    <div class="gatha">ඉද්ධිමන්තො ජුතිමන්තො, වණ්ණවන්තො යසස්සිනො;</div>
                    <div class="gathalast">මොදමානා අභික්කාමුං, භික්ඛූනං සමිතිං වනං.</div>
                    <div class="gatha">‘‘පච්ඡිමඤ්ච දිසං රාජා, විරූපක්ඛො පසාසති;</div>
                    <div class="gathalast">නාගානඤ්ච අධිපති, මහාරාජා යසස්සිසො.</div>
                    <div class="gatha">‘‘පුත්තාපි 
                        <pb ed="V" n="2.0189"/>
                        <pb ed="P" n="2.0258"/> තස්ස බහවො, ඉන්දනාමා මහබ්බලා;
                    </div>
                    <div class="gatha">ඉද්ධිමන්තො ජුතිමන්තො, වණ්ණවන්තො යසස්සිනො;</div>
                    <div class="gathalast">මොදමානා 
                        <pb ed="T" n="2.0292"/> අභික්කාමුං, භික්ඛූනං සමිතිං වනං.
                    </div>
                    <div class="gatha">‘‘උත්තරඤ්ච දිසං රාජා, කුවෙරො තං පසාසති;</div>
                    <div class="gathalast">යක්ඛානඤ්ච අධිපති, මහාරාජා යසස්සිසො.</div>
                    <div class="gatha">‘‘පුත්තාපි තස්ස බහවො, ඉන්දනාමා මහබ්බලා;</div>
                    <div class="gatha">ඉද්ධිමන්තො ජුතිමන්තො, වණ්ණවන්තො යසස්සිනො;</div>
                    <div class="gathalast">මොදමානා අභික්කාමුං, භික්ඛූනං සමිතිං වනං.</div>
                    <div class="gatha">‘‘පුරිමං දිසං ධතරට්ඨො, දක්ඛිණෙන විරූළ්හකො;</div>
                    <div class="gathalast">පච්ඡිමෙන විරූපක්ඛො, කුවෙරො උත්තරං දිසං.</div>
                    <div class="gatha">‘‘චත්තාරො තෙ මහාරාජා, සමන්තා චතුරො දිසා;</div>
                    <div class="gathalast">දද්දල්ලමානා 
                        <span class="note">(දද්දළ්හමානා (ක.))</span> අට්ඨංසු, වනෙ කාපිලවත්ථවෙ.
                    </div>
                </div>
                <div class="paragraph" para="337">
                    <span class="paranum">337</span>
                    <div class="bodytext">‘‘තෙසං මායාවිනො දාසා, ආගුං 
                        <span class="note">(ආගූ (ස්‍යා.), ආගු (සී. පී.) එවමුපරිපි)</span> වඤ්චනිකා සඨා.
                    </div>
                    <div class="gathalast">මායා කුටෙණ්ඩු විටෙණ්ඩු 
                        <span class="note">(වෙටෙණ්ඩු (සී. ස්‍යා. පී.))</span>, විටුච්ච 
                        <span class="note">(විටූ ච (ස්‍යා.))</span> විටුටො සහ.
                    </div>
                    <div class="gatha">‘‘චන්දනො කාමසෙට්ඨො ච, කින්නිඝණ්ඩු 
                        <span class="note">(කින්නුඝණ්ඩු (සී. ස්‍යා. පී.))</span> නිඝණ්ඩු ච;
                    </div>
                    <div class="gathalast">පනාදො ඔපමඤ්ඤො ච, දෙවසූතො ච මාතලි.</div>
                    <div class="gatha">‘‘චිත්තසෙනො 
                        <pb ed="M" n="2.0207"/> ච ගන්ධබ්බො, නළොරාජා ජනෙසභො 
                        <span class="note">(ජනොසභො (ස්‍යා.))</span>;
                    </div>
                    <div class="gathalast">ආගා පඤ්චසිඛො චෙව, තිම්බරූ සූරියවච්චසා 
                        <span class="note">(සුරියවච්චසා (සී. පී.))</span>.
                    </div>
                    <div class="gatha">‘‘එතෙ චඤ්ඤෙ ච රාජානො, ගන්ධබ්බා සහ රාජුභි;</div>
                    <div class="gathalast">මොදමානා අභික්කාමුං, භික්ඛූනං සමිතිං වනං.</div>
                </div>
                <div class="paragraph" para="338">
                    <span class="paranum">338</span>
                    <div class="bodytext">‘‘අථාගුං 
                        <pb ed="V" n="2.0190"/> නාගසා නාගා, වෙසාලා සහතච්ඡකා.
                    </div>
                    <div class="gathalast">කම්බලස්සතරා 
                        <pb ed="T" n="2.0293"/> ආගුං, පායාගා සහ ඤාතිභි.
                    </div>
                    <div class="gatha">‘‘යාමුනා ධතරට්ඨා ච, ආගූ නාගා යසස්සිනො;</div>
                    <div class="gathalast">එරාවණො මහානාගො, සොපාගා සමිතිං වනං.</div>
                    <div class="gatha">‘‘යෙ නාගරාජෙ සහසා හරන්ති, දිබ්බා දිජා පක්ඛි විසුද්ධචක්ඛූ;</div>
                    <div class="gathalast">වෙහායසා 
                        <pb ed="P" n="2.0259"/>
                        <span class="note">(වෙහාසයා (සී. පී.))</span> තෙ වනමජ්ඣපත්තා, චිත්‍රා සුපණ්ණා ඉති තෙස නාමං.
                    </div>
                    <div class="gatha">‘‘අභයං තදා නාගරාජානමාසි, සුපණ්ණතො ඛෙමමකාසි බුද්ධො;</div>
                    <div class="gathalast">සණ්හාහි වාචාහි උපව්හයන්තා, නාගා සුපණ්ණා සරණමකංසු බුද්ධං.</div>
                </div>
                <div class="paragraph" para="339">
                    <span class="paranum">339</span>
                    <div class="bodytext">‘‘ජිතා වජිරහත්ථෙන, සමුද්දං අසුරාසිතා.</div>
                    <div class="gathalast">භාතරො වාසවස්සෙතෙ, ඉද්ධිමන්තො යසස්සිනො.</div>
                    <div class="gatha">‘‘කාලකඤ්චා මහාභිස්මා 
                        <span class="note">(කාලකඤ්ජා මහාභිංසා (සී. පී.))</span>, අසුරා දානවෙඝසා;
                    </div>
                    <div class="gathalast">වෙපචිත්ති සුචිත්ති ච, පහාරාදො නමුචී සහ.</div>
                    <div class="gatha">‘‘සතඤ්ච බලිපුත්තානං, සබ්බෙ වෙරොචනාමකා;</div>
                    <div class="gatha">සන්නය්හිත්වා බලිසෙනං 
                        <span class="note">(බලීසෙනං (ස්‍යා.))</span>, රාහුභද්දමුපාගමුං;
                    </div>
                    <div class="gathalast">සමයොදානි භද්දන්තෙ, භික්ඛූනං සමිතිං වනං.</div>
                </div>
                <div class="paragraph" para="340">
                    <span class="paranum">340</span>
                    <div class="bodytext">‘‘ආපො ච දෙවා පථවී, තෙජො වායො තදාගමුං.</div>
                    <div class="gathalast">වරුණා වාරණා 
                        <span class="note">(වාරුණා (ස්‍යා.))</span> දෙවා, සොමො ච යසසා සහ.
                    </div>
                    <div class="gatha">‘‘මෙත්තා 
                        <pb ed="T" n="2.0294"/> කරුණා කායිකා, ආගුං දෙවා යසස්සිනො;
                    </div>
                    <div class="gathalast">දසෙතෙ දසධා කායා, සබ්බෙ නානත්තවණ්ණිනො.</div>
                    <div class="gatha">‘‘ඉද්ධිමන්තො 
                        <pb ed="M" n="2.0208"/> ජුතිමන්තො, වණ්ණවන්තො යසස්සිනො;
                    </div>
                    <div class="gathalast">මොදමානා අභික්කාමුං, භික්ඛූනං සමිතිං වනං.</div>
                    <div class="gatha">‘‘වෙණ්ඩුදෙවා 
                        <pb ed="V" n="2.0191"/> සහලි ච 
                        <span class="note">(වෙණ්හූච දෙවා සහලීච (සී. පී.))</span>, අසමා ච දුවෙ යමා;
                    </div>
                    <div class="gathalast">චන්දස්සූපනිසා දෙවා, චන්දමාගුං පුරක්ඛත්වා.</div>
                    <div class="gatha">‘‘සූරියස්සූපනිසා 
                        <span class="note">(සුරියස්සූපනිසා (සී. ස්‍යා. පී.))</span> දෙවා, සූරියමාගුං පුරක්ඛත්වා;
                    </div>
                    <div class="gathalast">නක්ඛත්තානි පුරක්ඛත්වා, ආගුං මන්දවලාහකා.</div>
                    <div class="gatha">‘‘වසූනං 
                        <pb ed="P" n="2.0260"/> වාසවො සෙට්ඨො, සක්කොපාගා පුරින්දදො;
                    </div>
                    <div class="gathalast">දසෙතෙ දසධා කායා, සබ්බෙ නානත්තවණ්ණිනො.</div>
                    <div class="gatha">‘‘ඉද්ධිමන්තො ජුතිමන්තො, වණ්ණවන්තො යසස්සිනො;</div>
                    <div class="gathalast">මොදමානා අභික්කාමුං, භික්ඛූනං සමිතිං වනං.</div>
                    <div class="gatha">‘‘අථාගුං සහභූ දෙවා, ජලමග්ගිසිඛාරිව;</div>
                    <div class="gathalast">අරිට්ඨකා ච රොජා ච, උමාපුප්ඵනිභාසිනො.</div>
                    <div class="gatha">‘‘වරුණා සහධම්මා ච, අච්චුතා ච අනෙජකා;</div>
                    <div class="gatha">සූලෙය්‍යරුචිරා ආගුං, ආගුං වාසවනෙසිනො;</div>
                    <div class="gathalast">දසෙතෙ දසධා කායා, සබ්බෙ නානත්තවණ්ණිනො.</div>
                    <div class="gatha">‘‘ඉද්ධිමන්තො ජුතිමන්තො, වණ්ණවන්තො යසස්සිනො;</div>
                    <div class="gathalast">මොදමානා අභික්කාමුං, භික්ඛූනං සමිතිං වනං.</div>
                    <div class="gatha">‘‘සමානා මහාසමනා, මානුසා මානුසුත්තමා;</div>
                    <div class="gathalast">ඛිඩ්ඩාපදොසිකා 
                        <pb ed="T" n="2.0295"/> ආගුං, ආගුං මනොපදොසිකා.
                    </div>
                    <div class="gatha">‘‘අථාගුං හරයො දෙවා, යෙ ච ලොහිතවාසිනො;</div>
                    <div class="gatha">පාරගා මහාපාරගා, ආගුං දෙවා යසස්සිනො;</div>
                    <div class="gathalast">දසෙතෙ දසධා කායා, සබ්බෙ නානත්තවණ්ණිනො.</div>
                    <div class="gatha">‘‘ඉද්ධිමන්තො 
                        <pb ed="V" n="2.0192"/> ජුතිමන්තො, වණ්ණවන්තො යසස්සිනො;
                    </div>
                    <div class="gathalast">මොදමානා අභික්කාමුං, භික්ඛූනං සමිතිං වනං.</div>
                    <div class="gatha">‘‘සුක්කා කරම්භා 
                        <span class="note">(කරුම්හා (සී. ස්‍යා. පී.))</span> අරුණා, ආගුං වෙඝනසා සහ;
                    </div>
                    <div class="gathalast">ඔදාතගය්හා පාමොක්ඛා, ආගුං දෙවා විචක්ඛණා.</div>
                    <div class="gatha">‘‘සදාමත්තා 
                        <pb ed="M" n="2.0209"/> හාරගජා, මිස්සකා ච යසස්සිනො;
                    </div>
                    <div class="gathalast">ථනයං ආග පජ්ජුන්නො, යො දිසා අභිවස්සති.</div>
                    <div class="gatha">‘‘දසෙතෙ දසධා කායා, සබ්බෙ නානත්තවණ්ණිනො;</div>
                    <div class="gatha">ඉද්ධිමන්තො ජුතිමන්තො, වණ්ණවන්තො යසස්සිනො;</div>
                    <div class="gathalast">මොදමානා අභික්කාමුං, භික්ඛූනං සමිතිං වනං.</div>
                    <div class="gatha">‘‘ඛෙමියා 
                        <pb ed="P" n="2.0261"/> තුසිතා යාමා, කට්ඨකා ච යසස්සිනො;
                    </div>
                    <div class="gatha">ලම්බීතකා ලාමසෙට්ඨා, ජොතිනාමා ච ආසවා;</div>
                    <div class="gathalast">නිම්මානරතිනො ආගුං, අථාගුං පරනිම්මිතා.</div>
                    <div class="gatha">‘‘දසෙතෙ දසධා කායා, සබ්බෙ නානත්තවණ්ණිනො;</div>
                    <div class="gatha">ඉද්ධිමන්තො ජුතිමන්තො, වණ්ණවන්තො යසස්සිනො;</div>
                    <div class="gathalast">මොදමානා අභික්කාමුං, භික්ඛූනං සමිතිං වනං.</div>
                    <div class="gatha">‘‘සට්ඨෙතෙ 
                        <pb ed="T" n="2.0296"/> දෙවනිකායා, සබ්බෙ නානත්තවණ්ණිනො;
                    </div>
                    <div class="gathalast">නාමන්වයෙන ආගච්ඡුං 
                        <span class="note">(ආගඤ්ඡුං (සී. ස්‍යා. පී.))</span>, යෙ චඤ්ඤෙ සදිසා සහ.
                    </div>
                    <div class="gatha">‘‘‘පවුට්ඨජාතිමඛිලං 
                        <span class="note">(පවුත්ථජාතිං අඛිලං (සී. පී.))</span>, ඔඝතිණ්ණමනාසවං;
                    </div>
                    <div class="gathalast">දක්ඛෙමොඝතරං නාගං, චන්දංව අසිතාතිගං’.</div>
                </div>
                <div class="paragraph" para="341">
                    <span class="paranum">341</span>
                    <div class="bodytext">‘‘සුබ්‍රහ්මා පරමත්තො ච 
                        <span class="note">(පරමත්ථො ච (ක.))</span>, පුත්තා ඉද්ධිමතො සහ.
                    </div>
                    <div class="gathalast">සනඞ්කුමාරො තිස්සො ච, සොපාග සමිතිං වනං.</div>
                    <div class="gatha">‘‘සහස්සං 
                        <pb ed="V" n="2.0193"/> බ්‍රහ්මලොකානං, මහාබ්‍රහ්මාභිතිට්ඨති;
                    </div>
                    <div class="gathalast">උපපන්නො ජුතිමන්තො, භිස්මාකායො යසස්සිසො.</div>
                    <div class="gatha">‘‘දසෙත්ථ ඉස්සරා ආගුං, පච්චෙකවසවත්තිනො;</div>
                    <div class="gathalast">තෙසඤ්ච මජ්ඣතො ආග, හාරිතො පරිවාරිතො.</div>
                </div>
                <div class="paragraph" para="342">
                    <span class="paranum">342</span>
                    <div class="bodytext">‘‘තෙ ච සබ්බෙ අභික්කන්තෙ, සඉන්දෙ 
                        <span class="note">(සින්දෙ (ස්‍යා.))</span> දෙවෙ සබ්‍රහ්මකෙ.
                    </div>
                    <div class="gathalast">මාරසෙනා අභික්කාමි, පස්ස කණ්හස්ස මන්දියං.</div>
                    <div class="gatha">‘‘‘එථ 
                        <pb ed="P" n="2.0262"/> ගණ්හථ බන්ධථ, රාගෙන බද්ධමත්ථු වො;
                    </div>
                    <div class="gathalast">සමන්තා පරිවාරෙථ, මා වො මුඤ්චිත්ථ කොචි නං’.</div>
                    <div class="gatha">‘‘ඉති 
                        <pb ed="M" n="2.0210"/> තත්ථ මහාසෙනො, කණ්හො සෙනං අපෙසයි;
                    </div>
                    <div class="gathalast">පාණිනා තලමාහච්ච, සරං කත්වාන භෙරවං.</div>
                    <div class="gatha">‘‘යථා පාවුස්සකො මෙඝො, ථනයන්තො සවිජ්ජුකො; +</div>
                    <div class="gathalast">තදා සො පච්චුදාවත්ති, සඞ්කුද්ධො අසයංවසෙ 
                        <span class="note">(අසයංවසී (සී. පී.))</span>.
                    </div>
                </div>
                <div class="paragraph" para="343">
                    <span class="paranum">343</span>
                    <div class="bodytext"> තඤ්ච සබ්බං අභිඤ්ඤාය, වවත්ථිත්වාන චක්ඛුමා.</div>
                    <div class="gathalast">තතො 
                        <pb ed="T" n="2.0297"/> ආමන්තයී සත්ථා, සාවකෙ සාසනෙ රතෙ.
                    </div>
                    <div class="gatha">‘‘මාරසෙනා අභික්කන්තා, තෙ විජානාථ භික්ඛවො;</div>
                    <div class="gatha">තෙ ච ආතප්පමකරුං, සුත්වා බුද්ධස්ස සාසනං;</div>
                    <div class="gathalast">වීතරාගෙහි පක්කාමුං, නෙසං ලොමාපි ඉඤ්ජයුං.</div>
                    <div class="gatha">‘‘‘සබ්බෙ විජිතසඞ්ගාමා, භයාතීතා යසස්සිනො;</div>
                    <div class="gathalast">මොදන්ති සහ භූතෙහි, සාවකා තෙ ජනෙසුතා’’ති.</div>
                </div>
            </div>
        </div>
    </div>
    <div class="centre ct_sutta ending">මහාසමයසුත්තං නිට්ඨිතං සත්තමං.</div>
</div>