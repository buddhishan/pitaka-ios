<div class="chapter ct_vagga" node-id="46420">
    <span class="chapter ct_vagga">33. උමාපුප්ඵියවග්ගො</span>
    <div class="chapter-contents">
        <div class="subhead ct_sutta" node-id="46421">
            <span class="subhead ct_sutta">1. උමාපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘සමාහිතං 
                        <pb ed="T" n="1.0397"/>
                        <pb ed="M" n="1.0295"/>
                        <pb ed="V" n="1.0278"/> සමාපන්නං, සිද්ධත්ථමපරාජිතං;
                    </div>
                    <div class="gathalast">සමාධිනා උපවිට්ඨං, අද්දසාහං නරුත්තමං.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘උමාපුප්ඵං ගහෙත්වාන, බුද්ධස්ස අභිරොපයිං;</div>
                    <div class="gathalast">සබ්බපුප්ඵා එකසීසා, උද්ධංවණ්ටා අධොමුඛා.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘සුචිත්තා විය තිට්ඨන්තෙ, ආකාසෙ පුප්ඵසන්ථරා;</div>
                    <div class="gathalast">තෙන චිත්තප්පසාදෙන, තුසිතං උපපජ්ජහං.</div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘චතුන්නවුතිතො කප්පෙ, යං පුප්ඵමභිපූජයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘පඤ්චපඤ්ඤාසිතො කප්පෙ, එකො ආසිං මහීපති;</div>
                    <div class="gathalast">සමන්තඡදනො නාම, චක්කවත්තී මහබ්බලො.</div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ‘‘පටිසම්භිදා චතස්සො, විමොක්ඛාපි ච අට්ඨිමෙ;</div>
                    <div class="gathalast">ඡළභිඤ්ඤා සච්ඡිකතා, කතං බුද්ධස්ස සාසනං.</div>
                    <div class="bodytext">ඉත්ථං සුදං ආයස්මා උමාපුප්ඵියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">උමාපුප්ඵියත්ථෙරස්සාපදානං පඨමං.</div>
        </div>
        <div class="subhead ct_sutta" node-id="46422">
            <span class="subhead ct_sutta">2. පුලිනපූජකත්ථෙරඅපදානං</span>
            <div class="subhead-contents">
                <div class="paragraph" para="7">
                    <span class="paranum">7</span>
                    <div class="gatha"> ‘‘කකුධං 
                        <pb ed="T" n="1.0398"/>
                        <pb ed="P" n="1.0259"/> විලසන්තංව, නිසභාජානියං යථා;
                    </div>
                    <div class="gathalast">ඔසධිංව විරොචන්තං, ඔභාසන්තං නරාසභං.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘අඤ්ජලිං පග්ගහෙත්වාන, අවන්දිං සත්ථුනො අහං;</div>
                    <div class="gathalast">සත්ථාරං පරිවණ්ණෙසිං, සකකම්මෙන තොසයිං 
                        <span class="note">(තොසිතො (සී.))</span>.
                    </div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘සුසුද්ධං 
                        <pb ed="V" n="1.0279"/> පුලිනං ගය්හ, ගතමග්ගෙ සමොකිරිං;
                    </div>
                    <div class="gathalast">උච්ඡඞ්ගෙන ගහෙත්වාන, විපස්සිස්ස මහෙසිනො.</div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘‘තතො 
                        <pb ed="M" n="1.0296"/> උපඩ්ඪපුලිනං, විප්පසන්නෙන චෙතසා;
                    </div>
                    <div class="gathalast">දිවාවිහාරෙ ඔසිඤ්චිං, ද්විපදින්දස්ස තාදිනො.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘එකනවුතිතො කප්පෙ, පුලිනං යමසිඤ්චහං;</div>
                    <div class="gathalast">දුග්ගතිං නාභිජානාමි, පුලිනස්ස ඉදං ඵලං.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා පුලිනපූජකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">පුලිනපූජකත්ථෙරස්සාපදානං දුතියං.</div>
        </div>
        <div class="subhead ct_sutta" node-id="46423">
            <span class="subhead ct_sutta">3. හාසජනකත්ථෙරඅපදානං</span>
            <div class="subhead-contents">
                <div class="paragraph" para="13">
                    <span class="paranum">13</span>
                    <div class="gatha"> ‘‘දුමග්ගෙ පංසුකූලකං 
                        <span class="note">(පංසුකූලිකං (ස්‍යා. ක.))</span>, ලග්ගං දිස්වාන සත්ථුනො;
                    </div>
                    <div class="gathalast">අඤ්ජලිං පග්ගහෙත්වාන, භිය්‍යො උච්චාරිතං මයා.</div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘‘දූරතො 
                        <pb ed="T" n="1.0399"/> පන දිස්වාන 
                        <span class="note">(පතිදිස්වාන (සී. ස්‍යා.))</span>, හාසො මෙ උදපජ්ජථ;
                    </div>
                    <div class="gathalast">අඤ්ජලිං පග්ගහෙත්වාන, භිය්‍යො චිත්තං පසාදයිං.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘එකනවුතිතො කප්පෙ, යං සඤ්ඤමලභිං තදා;</div>
                    <div class="gathalast">දුග්ගතිං නාභිජානාමි, බුද්ධසඤ්ඤායිදං ඵලං.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා හාසජනකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">හාසජනකත්ථෙරස්සාපදානං තතියං.</div>
        </div>
        <div class="subhead ct_sutta" node-id="46424">
            <span class="subhead ct_sutta">4. යඤ්ඤසාමිකත්ථෙරඅපදානං</span>
            <div class="subhead-contents">
                <div class="paragraph" para="17">
                    <span class="paranum">17</span>
                    <div class="gatha"> ‘‘ජාතියා 
                        <pb ed="P" n="1.0260"/> සත්තවස්සොහං, අහොසිං මන්තපාරගූ;
                    </div>
                    <div class="gathalast">කුලවත්තං 
                        <span class="note">(කුලවංසං (සී. ස්‍යා.))</span> අධාරෙසිං, යඤ්ඤො උස්සාහිතො මයා.
                    </div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘චුල්ලාසීතිසහස්සානි 
                        <pb ed="M" n="1.0297"/>, පසූ හඤ්ඤන්ති මෙ තදා;
                    </div>
                    <div class="gathalast">සාරථම්භුපනීතානි 
                        <span class="note">(තාරස්මීහි උපනීතානි (ක.), සාරස්මිංහි උපනීතානි (ස්‍යා.))</span>, යඤ්ඤත්ථාය උපට්ඨිතා.
                    </div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘උක්කාමුඛපහට්ඨොව 
                        <pb ed="V" n="1.0280"/>, ඛදිරඞ්ගාරසන්නිභො;
                    </div>
                    <div class="gathalast">උදයන්තොව සූරියො, පුණ්ණමායෙව 
                        <span class="note">(පුණ්ණමාසෙව (සී.))</span> චන්දිමා.
                    </div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘සිද්ධත්ථො සබ්බසිද්ධත්ථො, තිලොකමහිතො හිතො;</div>
                    <div class="gathalast">උපගන්ත්වාන සම්බුද්ධො, ඉදං වචනමබ්‍රවි.</div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘‘අහිංසා 
                        <pb ed="T" n="1.0400"/> සබ්බපාණීනං, කුමාර මම රුච්චති;
                    </div>
                    <div class="gathalast">ථෙය්‍යා ච අතිචාරා ච, මජ්ජපානා ච ආරති.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘‘රති ච සමචරියාය, බාහුසච්චං කතඤ්ඤුතා;</div>
                    <div class="gathalast">දිට්ඨෙ ධම්මෙ පරත්ථ ච, ධම්මා එතෙ පසංසියා.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘‘එතෙ ධම්මෙ භාවයිත්වා, සබ්බසත්තහිතෙ රතො 
                        <span class="note">(හිතෙසිතො (ක.))</span>;
                    </div>
                    <div class="gathalast">බුද්ධෙ චිත්තං පසාදෙත්වා, භාවෙහි මග්ගමුත්තමං’.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘ඉදං වත්වාන සබ්බඤ්ඤූ, ලොකජෙට්ඨො නරාසභො;</div>
                    <div class="gathalast">මමෙවං අනුසාසිත්වා, වෙහාසං උග්ගතො ගතො.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘පුබ්බෙ චිත්තං විසොධෙත්වා, පච්ඡා චිත්තං පසාදයිං;</div>
                    <div class="gathalast">තෙන චිත්තප්පසාදෙන, තුසිතං උපපජ්ජහං.</div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘චතුන්නවුතිතො කප්පෙ, යදා චිත්තං පසාදයිං;</div>
                    <div class="gathalast">දුග්ගතිං නාභිජානාමි, බුද්ධසඤ්ඤායිදං ඵලං.</div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා යඤ්ඤසාමිකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">යඤ්ඤසාමිකත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="46425">
            <span class="subhead ct_sutta">5. නිමිත්තසඤ්ඤකත්ථෙරඅපදානං</span>
            <div class="subhead-contents">
                <div class="paragraph" para="28">
                    <span class="paranum">28</span>
                    <div class="gatha"> ‘‘චන්දභාගානදීතීරෙ 
                        <pb ed="P" n="1.0261"/>, වසාමි අස්සමෙ අහං;
                    </div>
                    <div class="gathalast">සුවණ්ණමිගමද්දක්ඛිං, චරන්තං විපිනෙ අහං.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘මිගෙ 
                        <pb ed="T" n="1.0401"/>
                        <pb ed="M" n="1.0298"/> චිත්තං පසාදෙත්වා, ලොකජෙට්ඨං අනුස්සරිං;
                    </div>
                    <div class="gathalast">තෙන චිත්තප්පසාදෙන, අඤ්ඤෙ බුද්ධෙ අනුස්සරිං.</div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘අබ්භතීතා ච යෙ බුද්ධා, වත්තමානා අනාගතා;</div>
                    <div class="gathalast">එවමෙවං විරොචන්ති, මිගරාජාව තෙ තයො.</div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ‘‘චතුන්නවුතිතො 
                        <pb ed="V" n="1.0281"/> කප්පෙ, යං සඤ්ඤමලභිං තදා;
                    </div>
                    <div class="gathalast">දුග්ගතිං නාභිජානාමි, බුද්ධසඤ්ඤායිදං ඵලං.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘සත්තවීසෙ ඉතො කප්පෙ, එකො ආසිං මහීපති;</div>
                    <div class="gathalast">අරඤ්ඤසත්ථො නාමෙන, චක්කවත්තී මහබ්බලො.</div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා නිමිත්තසඤ්ඤකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">නිමිත්තසඤ්ඤකත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="46426">
            <span class="subhead ct_sutta">6. අන්නසංසාවකත්ථෙරඅපදානං</span>
            <div class="subhead-contents">
                <div class="paragraph" para="34">
                    <span class="paranum">34</span>
                    <div class="gatha"> ‘‘සුවණ්ණවණ්ණං සම්බුද්ධං, ගච්ඡන්තං අන්තරාපණෙ;</div>
                    <div class="gathalast">කඤ්චනග්ඝියසඞ්කාසං, බාත්තිංසවරලක්ඛණං.</div>
                </div>
                <div class="paragraph" para="35">
                    <span class="paranum">35</span>
                    <div class="gatha"> ‘‘සිද්ධත්ථං සබ්බසිද්ධත්ථං, අනෙජං අපරාජිතං;</div>
                    <div class="gathalast">සම්බුද්ධං අතිනාමෙත්වා, භොජයිං තං මහාමුනිං.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘මුනි 
                        <pb ed="T" n="1.0402"/> කාරුණිකො ලොකෙ, ඔභාසයි මමං තදා;
                    </div>
                    <div class="gathalast">බුද්ධෙ චිත්තං පසාදෙත්වා, කප්පං සග්ගම්හි මොදහං.</div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘චතුන්නවුතිතො කප්පෙ, යං දානමදදිං තදා;</div>
                    <div class="gathalast">දුග්ගතිං නාභිජානාමි, භික්ඛාදානස්සිදං ඵලං.</div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="gathalast">ඉත්ථං සුදං ආයස්මා අන්නසංසාවකො ථෙරො ඉමා ගාථායො අභාසිත්ථාති;</div>
                </div>
            </div>
            <div class="centre ct_sutta ending">අන්නසංසාවකත්ථෙරස්සාපදානං ඡට්ඨං.</div>
        </div>
        <div class="subhead ct_sutta" node-id="46427">
            <span class="subhead ct_sutta">7. නිග්ගුණ්ඩිපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="39">
                    <span class="paranum">39</span>
                    <div class="gatha"> ‘‘යදා 
                        <pb ed="M" n="1.0299"/>
                        <pb ed="P" n="1.0262"/> දෙවො දෙවකායා, චවතෙ ආයුසඞ්ඛයා;
                    </div>
                    <div class="gathalast">තයො සද්දා නිච්ඡරන්ති, දෙවානං අනුමොදතං.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘‘ඉතො භො සුගතිං ගච්ඡ, මනුස්සානං සහබ්‍යතං;</div>
                    <div class="gathalast">මනුස්සභූතො සද්ධම්මෙ, ලභ සද්ධං අනුත්තරං.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘‘සා 
                        <pb ed="V" n="1.0282"/> තෙ සද්ධා නිවිට්ඨාස්ස, මූලජාතා පතිට්ඨිතා;
                    </div>
                    <div class="gathalast">යාවජීවං අසංහීරා, සද්ධම්මෙ සුප්පවෙදිතෙ.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘‘කායෙන කුසලං කත්වා, වාචාය කුසලං බහුං;</div>
                    <div class="gathalast">මනසා කුසලං කත්වා, අබ්‍යාපජ්ජං නිරූපධිං.</div>
                </div>
                <div class="paragraph" para="43">
                    <span class="paranum">43</span>
                    <div class="gatha"> ‘‘‘තතො 
                        <pb ed="T" n="1.0403"/> ඔපධිකං පුඤ්ඤං, කත්වා දානෙන තං බහුං;
                    </div>
                    <div class="gathalast">අඤ්ඤෙපි මච්චෙ සද්ධම්මෙ, බ්‍රහ්මචරියෙ නිවෙසය’.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘ඉමාය අනුකම්පාය, දෙවාදෙවං යදා විදූ;</div>
                    <div class="gathalast">චවන්තං අනුමොදන්ති, එහි දෙව පුනප්පුනං 
                        <span class="note">(දෙවපුරං පුන (සී.))</span>.
                    </div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘සංවෙගො මෙ 
                        <span class="note">(සංවිග්ගොහං (ස්‍යා.))</span> තදා ආසි, දෙවසඞ්ඝෙ සමාගතෙ;
                    </div>
                    <div class="gathalast">කංසු නාම අහං යොනිං, ගමිස්සාමි ඉතො චුතො.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> ‘‘මම සංවෙගමඤ්ඤාය, සමණො භාවිතින්ද්‍රියො;</div>
                    <div class="gathalast">මමුද්ධරිතුකාමො සො, ආගච්ඡි මම සන්තිකං.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘සුමනො නාම නාමෙන, පදුමුත්තරසාවකො;</div>
                    <div class="gathalast">අත්ථධම්මානුසාසිත්වා, සංවෙජෙසි මමං තදා.</div>
                </div>
                <div class="centre ending">ද්වාදසමං භාණවාරං.</div>
                <div class="paragraph" para="48">
                    <span class="paranum">48</span>
                    <div class="gatha"> ‘‘තස්සාහං වචනං සුත්වා, බුද්ධෙ චිත්තං පසාදයිං;</div>
                    <div class="gathalast">තං ධීරං අභිවාදෙත්වා, තත්ථ කාලංකතො අහං.</div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘උපපජ්ජිං ස 
                        <span class="note">(උපපජ්ජිස්සං (සී.))</span> තත්ථෙව, සුක්කමූලෙන චොදිතො;
                    </div>
                    <div class="gathalast">වසන්තො මාතුකුච්ඡිම්හි, පුන ධාරෙති මාතුයා.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘තම්හා කායා චවිත්වාන, තිදසෙ උපපජ්ජහං;</div>
                    <div class="gathalast">එත්ථන්තරෙ න පස්සාමි, දොමනස්සමහං තදා.</div>
                </div>
                <div class="paragraph" para="51">
                    <span class="paranum">51</span>
                    <div class="gatha"> ‘‘තාවතිංසා 
                        <pb ed="M" n="1.0300"/>
                        <pb ed="P" n="1.0263"/> චවිත්වාන, මාතුකුච්ඡිං සමොක්කමිං;
                    </div>
                    <div class="gathalast">නික්ඛමිත්වාන කුච්ඡිම්හා, කණ්හසුක්කං අජානහං.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘ජාතියා 
                        <pb ed="T" n="1.0404"/> සත්තවස්සොව 
                        <span class="note">(ජාතියා සත්තවස්සෙන (ස්‍යා.))</span>, ආරාමං පාවිසිං අහං;
                    </div>
                    <div class="gathalast">ගොතමස්ස භගවතො, සක්‍යපුත්තස්ස තාදිනො.</div>
                </div>
                <div class="paragraph" para="53">
                    <span class="paranum">53</span>
                    <div class="gatha"> ‘‘විත්ථාරිකෙ 
                        <span class="note">(විත්ථාරිතෙ (සී. ක.))</span> පාවචනෙ, බාහුජඤ්ඤම්හි සාසනෙ;
                    </div>
                    <div class="gathalast">අද්දසං සාසනකරෙ, භික්ඛවො තත්ථ සත්ථුනො.</div>
                </div>
                <div class="paragraph" para="54">
                    <span class="paranum">54</span>
                    <div class="gatha"> ‘‘සාවත්ථි 
                        <pb ed="V" n="1.0283"/> නාම නගරං, රාජා තත්ථාසි කොසලො;
                    </div>
                    <div class="gathalast">රථෙන නාගයුත්තෙන, උපෙසි බොධිමුත්තමං.</div>
                </div>
                <div class="paragraph" para="55">
                    <span class="paranum">55</span>
                    <div class="gatha"> ‘‘තස්සාහං නාගං දිස්වාන, පුබ්බකම්මං අනුස්සරිං;</div>
                    <div class="gathalast">අඤ්ජලිං පග්ගහෙත්වාන, සමයං අගමාසහං.</div>
                </div>
                <div class="paragraph" para="56">
                    <span class="paranum">56</span>
                    <div class="gatha"> ‘‘ජාතියා සත්තවස්සොව, පබ්බජිං අනගාරියං;</div>
                    <div class="gathalast">යො සො බුද්ධං උපට්ඨාසි, ආනන්දො නාම සාවකො.</div>
                </div>
                <div class="paragraph" para="57">
                    <span class="paranum">57</span>
                    <div class="gatha"> ‘‘ගතිමා ධිතිමා චෙව, සතිමා ච බහුස්සුතො;</div>
                    <div class="gathalast">රඤ්ඤො චිත්තං පසාදෙන්තො, නිය්‍යාදෙසි මහාජුති.</div>
                </div>
                <div class="paragraph" para="58">
                    <span class="paranum">58</span>
                    <div class="gatha"> ‘‘තස්සාහං ධම්මං සුත්වාන, පුබ්බකම්මං අනුස්සරිං;</div>
                    <div class="gathalast">තත්ථෙව ඨිතකො සන්තො, අරහත්තමපාපුණිං.</div>
                </div>
                <div class="paragraph" para="59">
                    <span class="paranum">59</span>
                    <div class="gatha"> ‘‘එකංසං චීවරං කත්වා, සිරෙ කත්වාන අඤ්ජලිං;</div>
                    <div class="gathalast">සම්බුද්ධං අභිවාදෙත්වා, ඉමං වාචං උදීරයිං.</div>
                </div>
                <div class="paragraph" para="60">
                    <span class="paranum">60</span>
                    <div class="gatha"> ‘‘‘පදුමුත්තරබුද්ධස්ස, ද්විපදින්දස්ස සත්ථුනො;</div>
                    <div class="gathalast">නිග්ගුණ්ඩිපුප්ඵං පග්ගය්හ, සීහාසනෙ ඨපෙසහං.</div>
                </div>
                <div class="paragraph" para="61">
                    <span class="paranum">61</span>
                    <div class="gatha"> ‘‘‘තෙන කම්මෙන ද්විපදින්ද, ලොකජෙට්ඨ නරාසභ;</div>
                    <div class="gathalast">පත්තොම්හි අචලං ඨානං, හිත්වා ජයපරාජයං’.</div>
                </div>
                <div class="paragraph" para="62">
                    <span class="paranum">62</span>
                    <div class="gatha"> ‘‘පඤ්චවීසසහස්සම්හි 
                        <pb ed="T" n="1.0405"/>, කප්පානං මනුජාධිපා;
                    </div>
                    <div class="gathalast">අබ්බුදනිරබ්බුදානි, අට්ඨට්ඨාසිංසු ඛත්තියා.</div>
                </div>
                <div class="paragraph" para="63">
                    <span class="paranum">63</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා නිග්ගුණ්ඩිපුප්ඵියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">නිග්ගුණ්ඩිපුප්ඵියත්ථෙරස්සාපදානං සත්තමං.</div>
        </div>
        <div class="subhead ct_sutta" node-id="46428">
            <span class="subhead ct_sutta">8. සුමනාවෙළියත්ථෙරඅපදානං</span>
            <div class="subhead-contents">
                <div class="paragraph" para="64">
                    <span class="paranum">64</span>
                    <div class="gatha"> ‘‘වෙස්සභුස්ස 
                        <pb ed="M" n="1.0301"/>
                        <pb ed="P" n="1.0264"/> භගවතො, ලොකජෙට්ඨස්ස තාදිනො;
                    </div>
                    <div class="gathalast">සබ්බෙ ජනා සමාගම්ම, මහාපූජං කරොන්ති තෙ.</div>
                </div>
                <div class="paragraph" para="65">
                    <span class="paranum">65</span>
                    <div class="gatha"> ‘‘සුධාය පිණ්ඩං කත්වාන, ආවෙළං සුමනායහං;</div>
                    <div class="gathalast">සීහාසනස්ස පුරතො, අභිරොපෙසහං තදා.</div>
                </div>
                <div class="paragraph" para="66">
                    <span class="paranum">66</span>
                    <div class="gatha"> ‘‘සබ්බෙ 
                        <pb ed="V" n="1.0284"/> ජනා සමාගම්ම, පෙක්ඛන්ති පුප්ඵමුත්තමං;
                    </div>
                    <div class="gathalast">කෙනිදං පූජිතං පුප්ඵං, බුද්ධසෙට්ඨස්ස තාදිනො.</div>
                </div>
                <div class="paragraph" para="67">
                    <span class="paranum">67</span>
                    <div class="gatha"> ‘‘තෙන චිත්තප්පසාදෙන, නිම්මානං උපපජ්ජහං;</div>
                    <div class="gathalast">අනුභොමි 
                        <span class="note">(අනුභොසිං (සී.))</span> සකං කම්මං, පුබ්බෙ සුකතමත්තනො.
                    </div>
                </div>
                <div class="paragraph" para="68">
                    <span class="paranum">68</span>
                    <div class="gatha"> ‘‘යං යං යොනුපපජ්ජාමි, දෙවත්තං අථ මානුසං;</div>
                    <div class="gathalast">සබ්බෙසානං පියො හොමි, පුප්ඵපූජායිදං ඵලං.</div>
                </div>
                <div class="paragraph" para="69">
                    <span class="paranum">69</span>
                    <div class="gatha"> ‘‘නාභිජානාමි 
                        <pb ed="T" n="1.0406"/> කායෙන, වාචාය උද චෙතසා;
                    </div>
                    <div class="gathalast">සංයතානං තපස්සීනං, කතං අක්කොසිතං මයා.</div>
                </div>
                <div class="paragraph" para="70">
                    <span class="paranum">70</span>
                    <div class="gatha"> ‘‘තෙන සුචරිතෙනාහං, චිත්තස්ස පණිධීහි ච;</div>
                    <div class="gathalast">සබ්බෙසං පූජිතො හොමි, අනක්කොසස්සිදං ඵලං.</div>
                </div>
                <div class="paragraph" para="71">
                    <span class="paranum">71</span>
                    <div class="gatha"> ‘‘ඉතො එකාදසෙ කප්පෙ, සහස්සාරොසි ඛත්තියො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="72">
                    <span class="paranum">72</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා සුමනාවෙළියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සුමනාවෙළියත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="46429">
            <span class="subhead ct_sutta">9. පුප්ඵච්ඡත්තියත්ථෙරඅපදානං</span>
            <div class="subhead-contents">
                <div class="paragraph" para="73">
                    <span class="paranum">73</span>
                    <div class="gatha"> ‘‘සිද්ධත්ථස්ස භගවතො, ලොකජෙට්ඨස්ස තාදිනො;</div>
                    <div class="gathalast">සච්චං පකාසයන්තස්ස, නිබ්බාපෙන්තස්ස පාණිනො.</div>
                </div>
                <div class="paragraph" para="74">
                    <span class="paranum">74</span>
                    <div class="gatha"> ‘‘ජලජං 
                        <pb ed="M" n="1.0302"/> ආහරිත්වාන, සතපත්තං මනොරමං;
                    </div>
                    <div class="gathalast">පුප්ඵස්ස ඡත්තං කත්වාන, බුද්ධස්ස අභිරොපයිං.</div>
                </div>
                <div class="paragraph" para="75">
                    <span class="paranum">75</span>
                    <div class="gatha"> ‘‘සිද්ධත්ථො 
                        <pb ed="T" n="1.0407"/>
                        <pb ed="P" n="1.0265"/> ච ලොකවිදූ, ආහුතීනං පටිග්ගහො;
                    </div>
                    <div class="gathalast">භික්ඛුසඞ්ඝෙ ඨිතො සත්ථා, ඉමං ගාථං අභාසථ.</div>
                </div>
                <div class="paragraph" para="76">
                    <span class="paranum">76</span>
                    <div class="gatha"> ‘‘‘යො මෙ චිත්තං පසාදෙත්වා, පුප්ඵච්ඡත්තං අධාරයිං;</div>
                    <div class="gathalast">තෙන චිත්තප්පසාදෙන, දුග්ගතිං සො න ගච්ඡති’.</div>
                </div>
                <div class="paragraph" para="77">
                    <span class="paranum">77</span>
                    <div class="gatha"> ‘‘ඉදං වත්වාන සම්බුද්ධො, සිද්ධත්ථො ලොකනායකො;</div>
                    <div class="gathalast">උය්‍යොජෙත්වාන පරිසං, වෙහාසං නභමුග්ගමි.</div>
                </div>
                <div class="paragraph" para="78">
                    <span class="paranum">78</span>
                    <div class="gatha"> ‘‘වුට්ඨිතෙ 
                        <pb ed="V" n="1.0285"/> නරදෙවම්හි, සෙතච්ඡත්තම්පි වුට්ඨහි;
                    </div>
                    <div class="gathalast">පුරතො බුද්ධසෙට්ඨස්ස, ගච්ඡති ඡත්තමුත්තමං.</div>
                </div>
                <div class="paragraph" para="79">
                    <span class="paranum">79</span>
                    <div class="gatha"> ‘‘චතුන්නවුතිතො කප්පෙ, යං ඡත්තං අභිරොපයිං;</div>
                    <div class="gathalast">දුග්ගතිං නාභිජානාමි, පුප්ඵච්ඡත්තස්සිදං ඵලං.</div>
                </div>
                <div class="paragraph" para="80">
                    <span class="paranum">80</span>
                    <div class="gatha"> ‘‘චතුසත්තතිකප්පම්හි, අට්ඨ ජලසිඛා අහූ;</div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="81">
                    <span class="paranum">81</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා පුප්ඵච්ඡත්තියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">පුප්ඵච්ඡත්තියත්ථෙරස්සාපදානං නවමං.</div>
        </div>
        <div class="subhead ct_sutta" node-id="464210">
            <span class="subhead ct_sutta">10. සපරිවාරඡත්තදායකත්ථෙරඅපදානං</span>
            <div class="subhead-contents">
                <div class="paragraph" para="82">
                    <span class="paranum">82</span>
                    <div class="gatha"> ‘‘පදුමුත්තරො ලොකවිදූ, ආහුතීනං පටිග්ගහො;</div>
                    <div class="gathalast">ආකාසෙ ජලවුට්ඨීව වස්සතෙ 
                        <span class="note">(වස්සති (සී. ස්‍යා.), වස්සෙති (?))</span> ධම්මවුට්ඨියා.
                    </div>
                </div>
                <div class="paragraph" para="83">
                    <span class="paranum">83</span>
                    <div class="gatha"> ‘‘තමද්දසාසිං 
                        <pb ed="T" n="1.0408"/> සම්බුද්ධං, දෙසෙන්තං අමතං පදං;
                    </div>
                    <div class="gathalast">සකං චිත්තං පසාදෙත්වා, අගමාසිං සකං ඝරං.</div>
                </div>
                <div class="paragraph" para="84">
                    <span class="paranum">84</span>
                    <div class="gatha"> ‘‘ඡත්තං අලඞ්කතං ගය්හ, උපගච්ඡිං නරුත්තමං;</div>
                    <div class="gathalast">හට්ඨො හට්ඨෙන චිත්තෙන, ආකාසෙ උක්ඛිපිං අහං.</div>
                </div>
                <div class="paragraph" para="85">
                    <span class="paranum">85</span>
                    <div class="gatha"> ‘‘සුසඞ්ගහිතයානංව 
                        <pb ed="M" n="1.0303"/>, දන්තොව සාවකුත්තමො;
                    </div>
                    <div class="gathalast">උපගන්ත්වාන සම්බුද්ධං, මත්ථකෙ සම්පතිට්ඨහි.</div>
                </div>
                <div class="paragraph" para="86">
                    <span class="paranum">86</span>
                    <div class="gatha"> ‘‘අනුකම්පකො කාරුණිකො, බුද්ධො ලොකග්ගනායකො;</div>
                    <div class="gathalast">භික්ඛුසඞ්ඝෙ නිසීදිත්වා, ඉමා ගාථා අභාසථ.</div>
                </div>
                <div class="paragraph" para="87">
                    <span class="paranum">87</span>
                    <div class="gatha"> ‘‘‘යෙන ඡත්තමිදං දින්නං, අලඞ්කතං මනොරමං;</div>
                    <div class="gathalast">තෙන චිත්තප්පසාදෙන, දුග්ගතිං සො න ගච්ඡති.</div>
                </div>
                <div class="paragraph" para="88">
                    <span class="paranum">88</span>
                    <div class="gatha"> ‘‘‘සත්තක්ඛත්තුඤ්ච 
                        <pb ed="P" n="1.0266"/> දෙවෙසු, දෙවරජ්ජං කරිස්සති;
                    </div>
                    <div class="gathalast">බාත්තිංසක්ඛත්තුඤ්ච රාජා, චක්කවත්තී භවිස්සති.</div>
                </div>
                <div class="paragraph" para="89">
                    <span class="paranum">89</span>
                    <div class="gatha"> ‘‘‘කප්පසතසහස්සම්හි, ඔක්කාකකුලසම්භවො;</div>
                    <div class="gathalast">ගොතමො නාම ගොත්තෙන, සත්ථා ලොකෙ භවිස්සති.</div>
                </div>
                <div class="paragraph" para="90">
                    <span class="paranum">90</span>
                    <div class="gatha"> ‘‘‘තස්ස 
                        <pb ed="V" n="1.0286"/> ධම්මෙසු දායාදො, ඔරසො ධම්මනිම්මිතො;
                    </div>
                    <div class="gathalast">සබ්බාසවෙ පරිඤ්ඤාය, නිබ්බායිස්සතිනාසවො’.</div>
                </div>
                <div class="paragraph" para="91">
                    <span class="paranum">91</span>
                    <div class="gatha"> ‘‘බුද්ධස්ස ගිරමඤ්ඤාය, වාචාසභිමුදීරිතං;</div>
                    <div class="gathalast">පසන්නචිත්තො සුමනො, භිය්‍යො හාසං ජනෙසහං.</div>
                </div>
                <div class="paragraph" para="92">
                    <span class="paranum">92</span>
                    <div class="gatha"> ‘‘ජහිත්වා මානුසං යොනිං, දිබ්බං යොනිං 
                        <span class="note">(දෙවයොනිං (සී.), දිබ්බයොනිං (ස්‍යා.))</span> මජ්ඣගං;
                    </div>
                    <div class="gathalast">විමානමුත්තමං මය්හං, අබ්භුග්ගතං මනොරමං.</div>
                </div>
                <div class="paragraph" para="93">
                    <span class="paranum">93</span>
                    <div class="gatha"> ‘‘විමානා 
                        <pb ed="T" n="1.0409"/> නික්ඛමන්තස්ස, සෙතච්ඡත්තං ධරීයති;
                    </div>
                    <div class="gathalast">තදා සඤ්ඤං පටිලභිං, පුබ්බකම්මස්සිදං ඵලං.</div>
                </div>
                <div class="paragraph" para="94">
                    <span class="paranum">94</span>
                    <div class="gatha"> ‘‘දෙවලොකා චවිත්වාන, මනුස්සත්තඤ්ච ආගමිං;</div>
                    <div class="gathalast">ඡත්තිංසක්ඛත්තුං චක්කවත්තී, සත්තකප්පසතම්හිතො.</div>
                </div>
                <div class="paragraph" para="95">
                    <span class="paranum">95</span>
                    <div class="gatha"> ‘‘තම්හා කායා චවිත්වාන, ආගච්ඡිං 
                        <span class="note">(අගඤ්ඡිං (?))</span> තිදසං පුරං;
                    </div>
                    <div class="gathalast">සංසරිත්වානුපුබ්බෙන, මානුසං පුනරාගමිං.</div>
                </div>
                <div class="paragraph" para="96">
                    <span class="paranum">96</span>
                    <div class="gatha"> ‘‘ඔක්කන්තං මාතුකුච්ඡිං මං, සෙත්තච්ඡත්තං අධාරයුං;</div>
                    <div class="gathalast">
                        <span class="bold">ජාතියා සත්තවස්සොහං,</span> පබ්බජිං අනගාරියං.
                    </div>
                </div>
                <div class="paragraph" para="97">
                    <span class="paranum">97</span>
                    <div class="gatha"> ‘‘සුනන්දො නාම නාමෙන, බ්‍රාහ්මණො මන්තපාරගූ;</div>
                    <div class="gathalast">ඵලිකං ඡත්තමාදාය, සාවකග්ගස්ස සො තදා.</div>
                </div>
                <div class="paragraph" para="98">
                    <span class="paranum">98</span>
                    <div class="gatha"> ‘‘අනුමොදි 
                        <pb ed="M" n="1.0304"/> මහාවීරො, සාරිපුත්තො මහාකථී;
                    </div>
                    <div class="gathalast">සුත්වානුමොදනං තස්ස, පුබ්බකම්මමනුස්සරිං.</div>
                </div>
                <div class="paragraph" para="99">
                    <span class="paranum">99</span>
                    <div class="gatha"> ‘‘අඤ්ජලිං පග්ගහෙත්වාන, සකං චිත්තං පසාදයිං;</div>
                    <div class="gathalast">සරිත්වා පුරිමං කම්මං, අරහත්තමපාපුණිං.</div>
                </div>
                <div class="paragraph" para="100">
                    <span class="paranum">100</span>
                    <div class="gatha"> ‘‘උට්ඨාය ආසනා තම්හා, සිරෙ කත්වාන අඤ්ජලිං;</div>
                    <div class="gathalast">සම්බුද්ධං අභිවාදෙත්වා, ඉමං වාචං උදීරියිං.</div>
                </div>
                <div class="paragraph" para="101">
                    <span class="paranum">101</span>
                    <div class="gatha"> ‘‘සතසහස්සිතො කප්පෙ, බුද්ධො ලොකෙ අනුත්තරො;</div>
                    <div class="gathalast">පදුමුත්තරො ලොකවිදූ, ආහුතීනං පටිග්ගහො.</div>
                </div>
                <div class="paragraph" para="102">
                    <span class="paranum">102</span>
                    <div class="gatha"> ‘‘තස්ස ඡත්තං මයා දින්නං, විචිත්තං සමලඞ්කතං;</div>
                    <div class="gathalast">උභො හත්ථෙහි පග්ගණ්හි, සයම්භූ අග්ගපුග්ගලො.</div>
                </div>
                <div class="paragraph" para="103">
                    <span class="paranum">103</span>
                    <div class="gatha"> ‘‘අහො 
                        <pb ed="T" n="1.0410"/>
                        <pb ed="P" n="1.0267"/> බුද්ධො අහො ධම්මො, අහො නො සත්ථුසම්පදා;
                    </div>
                    <div class="gathalast">එකච්ඡත්තස්ස දානෙන, දුග්ගතිං නුපපජ්ජහං.</div>
                </div>
                <div class="paragraph" para="104">
                    <span class="paranum">104</span>
                    <div class="gatha"> ‘‘කිලෙසා 
                        <pb ed="V" n="1.0287"/> ඣාපිතා මය්හං, භවා සබ්බෙ සමූහතා;
                    </div>
                    <div class="gathalast">සබ්බාසවෙ පරිඤ්ඤාය, විහරාමි අනාසවො.</div>
                </div>
                <div class="paragraph" para="105">
                    <span class="paranum">105</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා සපරිවාරඡත්තදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සපරිවාරඡත්තදායකත්ථෙරස්සාපදානං දසමං.</div>
        </div>
    </div>
    <div class="centre ct_vagga ending">උමාපුප්ඵියවග්ගො තෙත්තිංසතිමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">උමාපුප්ඵඤ්ච පුලිනං, හාසො යඤ්ඤො නිමිත්තකො;</div>
        <div class="ct_vagga gatha">සංසාවකො නිග්ගුණ්ඩී ච, සුමනං පුප්ඵඡත්තකො;</div>
        <div class="gathalast ct_vagga">සපරිවාරඡත්තො ච, ගාථා සත්තසතුත්තරාති.</div>
    </div>
</div>