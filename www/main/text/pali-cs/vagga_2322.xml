<div class="chapter ct_samyuththa" node-id="23220">
    <span class="chapter ct_samyuththa">13. ඣානසංයුත්තං</span>
    <div class="chapter-contents">
        <div class="subhead ct_sutta" node-id="23221">
            <span class="subhead ct_sutta">1. සමාධිමූලකසමාපත්තිසුත්තං</span>
            <div class="subhead-contents">
                <div class="paragraph" para="662">
                    <span class="paranum">662</span>
                    <div class="bodytext"> සාවත්ථිනිදානං 
                        <pb ed="T" n="3.0327"/>
                        <pb ed="V" n="2.0262"/>
                        <pb ed="M" n="2.0224"/>. ‘‘චත්තාරොමෙ, භික්ඛවෙ, ඣායී. කතමෙ චත්තාරො? ඉධ 
                        <pb ed="P" n="3.0264"/>, භික්ඛවෙ, එකච්චො ඣායී සමාධිස්මිං සමාධිකුසලො හොති, න සමාධිස්මිං සමාපත්තිකුසලො. ඉධ පන, භික්ඛවෙ, එකච්චො ඣායී සමාධිස්මිං සමාපත්තිකුසලො හොති, න සමාධිස්මිං සමාධිකුසලො. ඉධ පන, භික්ඛවෙ, එකච්චො ඣායී නෙව සමාධිස්මිං සමාධිකුසලො හොති, න ච සමාධිස්මිං සමාපත්තිකුසලො. ඉධ පන, භික්ඛවෙ, එකච්චො ඣායී සමාධිස්මිං සමාධිකුසලො ච හොති, සමාධිස්මිං සමාපත්තිකුසලො ච. තත්‍ර, භික්ඛවෙ, ය්වායං ඣායී සමාධිස්මිං සමාධිකුසලො ච හොති සමාධිස්මිං සමාපත්තිකුසලො ච අයං ඉමෙසං චතුන්නං ඣායීනං අග්ගො ච සෙට්ඨො ච මොක්ඛො 
                        <span class="note">(පාමොක්ඛො (ස්‍යා. කං.) එවමුපරිපි)</span> ච උත්තමො ච පවරො ච. සෙය්‍යථාපි, භික්ඛවෙ, ගවා ඛීරං, ඛීරම්හා දධි, දධිම්හා නවනීතං, නවනීතම්හා සප්පි, සප්පිම්හා සප්පිමණ්ඩො තත්‍ර අග්ගමක්ඛායති; එවමෙව ඛො, භික්ඛවෙ, ය්වායං ඣායී සමාධිස්මිං සමාධිකුසලො ච හොති සමාධිස්මිං සමාපත්තිකුසලො ච අයං ඉමෙසං චතුන්නං ඣායීනං අග්ගො ච සෙට්ඨො ච මොක්ඛො ච උත්තමො ච පවරො චා’’ති. පඨමං.
                    </div>
                </div>
            </div>
        </div>
        <div class="subhead ct_sutta" node-id="23222">
            <span class="subhead ct_sutta">2. සමාධිමූලකඨිතිසුත්තං</span>
            <div class="subhead-contents">
                <div class="paragraph" para="663">
                    <span class="paranum">663</span>
                    <div class="bodytext"> සාවත්ථිනිදානං. ‘‘චත්තාරොමෙ, භික්ඛවෙ, ඣායී. කතමෙ චත්තාරො? ඉධ, භික්ඛවෙ, එකච්චො ඣායී සමාධිස්මිං සමාධිකුසලො හොති, න සමාධිස්මිං ඨිතිකුසලො. ඉධ පන, භික්ඛවෙ, එකච්චො 
                        <pb ed="T" n="3.0328"/> ඣායී සමාධිස්මිං ඨිතිකුසලො හොති, න සමාධිස්මිං සමාධිකුසලො. ඉධ පන, භික්ඛවෙ, එකච්චො ඣායී නෙව සමාධිස්මිං සමාධිකුසලො හොති, න ච සමාධිස්මිං ඨිතිකුසලො. ඉධ පන, භික්ඛවෙ, එකච්චො ඣායී සමාධිස්මිං සමාධිකුසලො ච හොති 
                        <pb ed="V" n="2.0263"/>, සමාධිස්මිං ඨිතිකුසලො ච. තත්‍ර, භික්ඛවෙ, ය්වායං ඣායී සමාධිස්මිං සමාධිකුසලො ච හොති සමාධිස්මිං ඨිතිකුසලො ච අයං ඉමෙසං 
                        <pb ed="P" n="3.0265"/> චතුන්නං ඣායීනං අග්ගො ච සෙට්ඨො ච මොක්ඛො ච උත්තමො ච පවරො ච. සෙය්‍යථාපි, භික්ඛවෙ, ගවා ඛීරං, ඛීරම්හා දධි, දධිම්හා නවනීතං, නවනීතම්හා 
                        <pb ed="M" n="2.0225"/> සප්පි, සප්පිම්හා සප්පිමණ්ඩො තත්‍ර අග්ගමක්ඛායති; එවමෙව ඛො, භික්ඛවෙ, ය්වායං ඣායී සමාධිස්මිං සමාධිකුසලො ච හොති සමාධිස්මිං ඨිතිකුසලො ච අයං ඉමෙසං චතුන්නං ඣායීනං අග්ගො ච සෙට්ඨො ච මොක්ඛො ච උත්තමො ච පවරො චා’’ති. දුතියං.
                    </div>
                </div>
            </div>
        </div>
        <div class="subhead ct_sutta" node-id="23223">
            <span class="subhead ct_sutta">3. සමාධිමූලකවුට්ඨානසුත්තං</span>
            <div class="subhead-contents">
                <div class="paragraph" para="664">
                    <span class="paranum">664</span>
                    <div class="bodytext"> සාවත්ථිනිදානං. ‘‘චත්තාරොමෙ, භික්ඛවෙ, ඣායී. කතමෙ චත්තාරො? ඉධ, භික්ඛවෙ, එකච්චො ඣායී සමාධිස්මිං සමාධිකුසලො හොති, න සමාධිස්මිං වුට්ඨානකුසලො. ඉධ පන, භික්ඛවෙ, එකච්චො ඣායී සමාධිස්මිං වුට්ඨානකුසලො හොති, න සමාධිස්මිං සමාධිකුසලො. ඉධ පන, භික්ඛවෙ, එකච්චො ඣායී නෙව සමාධිස්මිං සමාධිකුසලො හොති, න ච සමාධිස්මිං වුට්ඨානකුසලො. ඉධ පන, භික්ඛවෙ, එකච්චො ඣායී සමාධිස්මිං සමාධිකුසලො ච හොති, සමාධිස්මිං වුට්ඨානකුසලො ච. තත්‍ර, භික්ඛවෙ, ය්වායං ඣායී සමාධිස්මිං සමාධිකුසලො ච හොති සමාධිස්මිං වුට්ඨානකුසලො ච අයං ඉමෙසං චතුන්නං 
                        <pb ed="T" n="3.0329"/> ඣායීනං අග්ගො ච සෙට්ඨො ච මොක්ඛො ච උත්තමො ච පවරො ච. සෙය්‍යථාපි, භික්ඛවෙ, ගවා ඛීරං...පෙ.... පවරො චා’’ති. තතියං.
                    </div>
                </div>
            </div>
        </div>
        <div class="subhead ct_sutta" node-id="23224">
            <span class="subhead ct_sutta">4. සමාධිමූලකකල්ලිතසුත්තං</span>
            <div class="subhead-contents">
                <div class="paragraph" para="665">
                    <span class="paranum">665</span>
                    <div class="bodytext"> සාවත්ථිනිදානං. ‘‘චත්තාරොමෙ, භික්ඛවෙ, ඣායී. කතමෙ චත්තාරො? ඉධ, භික්ඛවෙ, එකච්චො ඣායී සමාධිස්මිං සමාධිකුසලො හොති, න සමාධිස්මිං කල්ලිතකුසලො. ඉධ පන, භික්ඛවෙ, එකච්චො ඣායී සමාධිස්මිං කල්ලිතකුසලො හොති, න සමාධිස්මිං සමාධිකුසලො. ඉධ 
                        <pb ed="P" n="3.0266"/> පන, භික්ඛවෙ, එකච්චො ඣායී නෙව සමාධිස්මිං සමාධිකුසලො හොති, න ච සමාධිස්මිං කල්ලිතකුසලො. ඉධ පන, භික්ඛවෙ, එකච්චො ඣායී සමාධිස්මිං සමාධිකුසලො ච හොති, සමාධිස්මිං කල්ලිතකුසලො ච. තත්‍ර, භික්ඛවෙ, ය්වායං ඣායී සමාධිස්මිං සමාධිකුසලො ච හොති සමාධිස්මිං කල්ලිතකුසලො ච අයං ඉමෙසං චතුන්නං ඣායීනං අග්ගො ච සෙට්ඨො ච 
                        <pb ed="V" n="2.0264"/> මොක්ඛො ච උත්තමො ච පවරො ච. සෙය්‍යථාපි, භික්ඛවෙ, ගවා ඛීරං...පෙ.... පවරො චා’’ති. චතුත්ථං.
                    </div>
                </div>
            </div>
        </div>
        <div class="subhead ct_sutta" node-id="23225">
            <span class="subhead ct_sutta">5. සමාධිමූලකආරම්මණසුත්තං</span>
            <div class="subhead-contents">
                <div class="paragraph" para="666">
                    <span class="paranum">666</span>
                    <div class="bodytext"> සාවත්ථිනිදානං 
                        <pb ed="M" n="2.0226"/>. ‘‘චත්තාරොමෙ, භික්ඛවෙ, ඣායී. කතමෙ චත්තාරො? ඉධ, භික්ඛවෙ, එකච්චො ඣායී සමාධිස්මිං සමාධිකුසලො හොති, න සමාධිස්මිං ආරම්මණකුසලො. ඉධ පන, භික්ඛවෙ, එකච්චො ඣායී සමාධිස්මිං ආරම්මණකුසලො හොති, න සමාධිස්මිං සමාධිකුසලො. ඉධ පන, භික්ඛවෙ, එකච්චො ඣායී නෙව සමාධිස්මිං සමාධිකුසලො හොති, න ච සමාධිස්මිං ආරම්මණකුසලො. ඉධ පන, භික්ඛවෙ, එකච්චො ඣායී සමාධිස්මිං සමාධිකුසලො 
                        <pb ed="T" n="3.0330"/> ච හොති, සමාධිස්මිං ආරම්මණකුසලො ච. තත්‍ර, භික්ඛවෙ, ය්වායං ඣායී සමාධිස්මිං සමාධිකුසලො ච හොති සමාධිස්මිං ආරම්මණකුසලො ච අයං ඉමෙසං චතුන්නං ඣායීනං අග්ගො ච සෙට්ඨො ච මොක්ඛො ච උත්තමො ච පවරො ච. සෙය්‍යථාපි, භික්ඛවෙ, ගවා ඛීරං...පෙ.... පවරො චා’’ති. පඤ්චමං.
                    </div>
                </div>
            </div>
        </div>
        <div class="subhead ct_sutta" node-id="23226">
            <span class="subhead ct_sutta">6. සමාධිමූලකගොචරසුත්තං</span>
            <div class="subhead-contents">
                <div class="paragraph" para="667">
                    <span class="paranum">667</span>
                    <div class="bodytext"> සාවත්ථිනිදානං. ‘‘චත්තාරොමෙ, භික්ඛවෙ, ඣායී. කතමෙ චත්තාරො? ඉධ, භික්ඛවෙ, එකච්චො ඣායී සමාධිස්මිං සමාධිකුසලො හොති, න සමාධිස්මිං ගොචරකුසලො. ඉධ පන, භික්ඛවෙ, එකච්චො ඣායී සමාධිස්මිං ගොචරකුසලො හොති, න සමාධිස්මිං සමාධිකුසලො. ඉධ 
                        <pb ed="P" n="3.0267"/> පන, භික්ඛවෙ, එකච්චො ඣායී නෙව සමාධිස්මිං සමාධිකුසලො හොති, න ච සමාධිස්මිං ගොචරකුසලො. ඉධ පන, භික්ඛවෙ, එකච්චො ඣායී සමාධිස්මිං සමාධිකුසලො ච හොති, සමාධිස්මිං ගොචරකුසලො ච. තත්‍ර, භික්ඛවෙ, ය්වායං ඣායී සමාධිස්මිං සමාධිකුසලො ච හොති සමාධිස්මිං ගොචරකුසලො ච අයං ඉමෙසං චතුන්නං ඣායීනං අග්ගො ච සෙට්ඨො ච මොක්ඛො ච උත්තමො ච පවරො ච. සෙය්‍යථාපි, භික්ඛවෙ, ගවා ඛීරං...පෙ.... පවරො චා’’ති. ඡට්ඨං.
                    </div>
                </div>
            </div>
        </div>
        <div class="subhead ct_sutta" node-id="23227">
            <span class="subhead ct_sutta">7. සමාධිමූලකඅභිනීහාරසුත්තං</span>
            <div class="subhead-contents">
                <div class="paragraph" para="668">
                    <span class="paranum">668</span>
                    <div class="bodytext"> සාවත්ථිනිදානං 
                        <pb ed="V" n="2.0265"/>. ‘‘චත්තාරොමෙ, භික්ඛවෙ, ඣායී. කතමෙ චත්තාරො? ඉධ, භික්ඛවෙ, එකච්චො ඣායී සමාධිස්මිං සමාධිකුසලො හොති, න සමාධිස්මිං අභිනීහාරකුසලො. ඉධ පන, භික්ඛවෙ, එකච්චො ඣායී සමාධිස්මිං අභිනීහාරකුසලො හොති, න සමාධිස්මිං සමාධිකුසලො. ඉධ 
                        <pb ed="M" n="2.0227"/> පන, භික්ඛවෙ, එකච්චො ඣායී නෙව සමාධිස්මිං සමාධිකුසලො හොති, න ච සමාධිස්මිං අභිනීහාරකුසලො 
                        <pb ed="T" n="3.0331"/>. ඉධ පන, භික්ඛවෙ, එකච්චො ඣායී සමාධිස්මිං සමාධිකුසලො ච හොති, සමාධිස්මිං අභිනීහාරකුසලො ච. තත්‍ර, භික්ඛවෙ, ය්වායං ඣායී සමාධිස්මිං සමාධිකුසලො ච හොති සමාධිස්මිං අභිනීහාරකුසලො ච අයං ඉමෙසං චතුන්නං ඣායීනං අග්ගො ච සෙට්ඨො ච මොක්ඛො ච උත්තමො ච පවරො ච. සෙය්‍යථාපි, භික්ඛවෙ, ගවා ඛීරං...පෙ.... පවරො චා’’ති. සත්තමං.
                    </div>
                </div>
            </div>
        </div>
        <div class="subhead ct_sutta" node-id="23228">
            <span class="subhead ct_sutta">8. සමාධිමූලකසක්කච්චකාරීසුත්තං</span>
            <div class="subhead-contents">
                <div class="paragraph" para="669">
                    <span class="paranum">669</span>
                    <div class="bodytext"> සාවත්ථිනිදානං. ‘‘චත්තාරොමෙ, භික්ඛවෙ, ඣායී. කතමෙ චත්තාරො? ඉධ, භික්ඛවෙ, එකච්චො ඣායී සමාධිස්මිං සමාධිකුසලො හොති, න සමාධිස්මිං සක්කච්චකාරී. ඉධ පන, භික්ඛවෙ, එකච්චො ඣායී සමාධිස්මිං සක්කච්චකාරී හොති, න සමාධිස්මිං සමාධිකුසලො. ඉධ පන, භික්ඛවෙ, එකච්චො ඣායී නෙව සමාධිස්මිං සමාධිකුසලො හොති, න ච සමාධිස්මිං සක්කච්චකාරී. ඉධ 
                        <pb ed="P" n="3.0268"/> පන, භික්ඛවෙ, එකච්චො ඣායී සමාධිස්මිං සමාධිකුසලො ච හොති, සමාධිස්මිං සක්කච්චකාරී ච. තත්‍ර, භික්ඛවෙ, ය්වායං ඣායී සමාධිස්මිං සමාධිකුසලො ච හොති සමාධිස්මිං සක්කච්චකාරී ච අයං ඉමෙසං චතුන්නං ඣායීනං අග්ගො ච සෙට්ඨො ච මොක්ඛො ච උත්තමො ච පවරො ච. සෙය්‍යථාපි, භික්ඛවෙ, ගවා ඛීරං...පෙ.... පවරො චා’’ති. අට්ඨමං.
                    </div>
                </div>
            </div>
        </div>
        <div class="subhead ct_sutta" node-id="23229">
            <span class="subhead ct_sutta">9. සමාධිමූලකසාතච්චකාරීසුත්තං</span>
            <div class="subhead-contents">
                <div class="paragraph" para="670">
                    <span class="paranum">670</span>
                    <div class="bodytext"> සාවත්ථිනිදානං. ‘‘චත්තාරොමෙ, භික්ඛවෙ, ඣායී. කතමෙ චත්තාරො? ඉධ, භික්ඛවෙ, එකච්චො ඣායී සමාධිස්මිං සමාධිකුසලො හොති, න සමාධිස්මිං සාතච්චකාරී. ඉධ පන, භික්ඛවෙ, එකච්චො ඣායී සමාධිස්මිං සාතච්චකාරී හොති, න සමාධිස්මිං සමාධිකුසලො. ඉධ පන 
                        <pb ed="V" n="2.0266"/>, භික්ඛවෙ, එකච්චො ඣායී නෙව 
                        <pb ed="T" n="3.0332"/> සමාධිස්මිං සමාධිකුසලො හොති, න ච සමාධිස්මිං සාතච්චකාරී. ඉධ පන, භික්ඛවෙ, එකච්චො ඣායී සමාධිස්මිං සමාධිකුසලො ච හොති, සමාධිස්මිං සාතච්චකාරී ච. තත්‍ර, භික්ඛවෙ, ය්වායං ඣායී සමාධිස්මිං සමාධිකුසලො ච හොති, සමාධිස්මිං සාතච්චකාරී ච අයං ඉමෙසං චතුන්නං ඣායීනං අග්ගො ච සෙට්ඨො ච මොක්ඛො ච උත්තමො ච පවරො ච. සෙය්‍යථාපි, භික්ඛවෙ, ගවා ඛීරං...පෙ.... පවරො චා’’ති. නවමං.
                    </div>
                </div>
            </div>
        </div>
        <div class="subhead ct_sutta" node-id="232210">
            <span class="subhead ct_sutta">10. සමාධිමූලකසප්පායකාරීසුත්තං</span>
            <div class="subhead-contents">
                <div class="paragraph" para="671">
                    <span class="paranum">671</span>
                    <div class="bodytext"> සාවත්ථිනිදානං 
                        <pb ed="M" n="2.0228"/>. ‘‘චත්තාරොමෙ, භික්ඛවෙ, ඣායී. කතමෙ චත්තාරො? ඉධ, භික්ඛවෙ, එකච්චො ඣායී සමාධිස්මිං සමාධිකුසලො හොති, න සමාධිස්මිං සප්පායකාරී. ඉධ පන, භික්ඛවෙ, එකච්චො ඣායී සමාධිස්මිං සප්පායකාරී හොති, න සමාධිස්මිං සමාධිකුසලො. ඉධ පන, භික්ඛවෙ, එකච්චො ඣායී නෙව සමාධිස්මිං සමාධිකුසලො හොති, න ච සමාධිස්මිං සප්පායකාරී. ඉධ 
                        <pb ed="P" n="3.0269"/> පන, භික්ඛවෙ, එකච්චො ඣායී සමාධිස්මිං සමාධිකුසලො ච හොති, සමාධිස්මිං සප්පායකාරී ච. තත්‍ර, භික්ඛවෙ, ය්වායං ඣායී සමාධිස්මිං සමාධිකුසලො ච හොති සමාධිස්මිං සප්පායකාරී ච අයං ඉමෙසං චතුන්නං ඣායීනං අග්ගො ච සෙට්ඨො ච මොක්ඛො ච උත්තමො ච පවරො ච. සෙය්‍යථාපි, භික්ඛවෙ, ගවා ඛීරං...පෙ.... පවරො චා’’ති. දසමං. (සමාධිමූලකං.)
                    </div>
                </div>
            </div>
        </div>
        <div class="subhead ct_sutta" node-id="232211">
            <span class="subhead ct_sutta">11. සමාපත්තිමූලකඨිතිසුත්තං</span>
            <div class="subhead-contents">
                <div class="paragraph" para="672">
                    <span class="paranum">672</span>
                    <div class="bodytext"> සාවත්ථිනිදානං. ‘‘චත්තාරොමෙ, භික්ඛවෙ, ඣායී. කතමෙ චත්තාරො? ඉධ, භික්ඛවෙ, එකච්චො ඣායී සමාධිස්මිං සමාපත්තිකුසලො හොති, න සමාධිස්මිං ඨිතිකුසලො. ඉධ පන, භික්ඛවෙ, එකච්චො ඣායී සමාධිස්මිං ඨිතිකුසලො හොති, න සමාධිස්මිං සමාපත්තිකුසලො. ඉධ පන, භික්ඛවෙ, එකච්චො 
                        <pb ed="T" n="3.0333"/> ඣායී නෙව සමාධිස්මිං සමාපත්තිකුසලො හොති, න ච සමාධිස්මිං ඨිතිකුසලො. ඉධ පන, භික්ඛවෙ, එකච්චො ඣායී සමාධිස්මිං සමාපත්තිකුසලො ච හොති, සමාධිස්මිං ඨිතිකුසලො ච. තත්‍ර, භික්ඛවෙ, ය්වායං ඣායී සමාධිස්මිං සමාපත්තිකුසලො ච හොති, සමාධිස්මිං ඨිතිකුසලො ච අයං ඉමෙසං චතුන්නං ඣායීනං අග්ගො ච සෙට්ඨො ච මොක්ඛො ච උත්තමො ච පවරො ච. සෙය්‍යථාපි, භික්ඛවෙ, ගවා ඛීරං...පෙ.... පවරො චා’’ති. එකාදසමං.
                    </div>
                </div>
            </div>
        </div>
        <div class="subhead ct_sutta" node-id="232212">
            <span class="subhead ct_sutta">12. සමාපත්තිමූලකවුට්ඨානසුත්තං</span>
            <div class="subhead-contents">
                <div class="paragraph" para="673">
                    <span class="paranum">673</span>
                    <div class="bodytext"> සාවත්ථිනිදානං 
                        <pb ed="V" n="2.0267"/>. ‘‘චත්තාරොමෙ, භික්ඛවෙ, ඣායී. කතමෙ චත්තාරො? ඉධ, භික්ඛවෙ, එකච්චො ඣායී සමාධිස්මිං සමාපත්තිකුසලො හොති, න සමාධිස්මිං වුට්ඨානකුසලො. ඉධ පන, භික්ඛවෙ, එකච්චො ඣායී සමාධිස්මිං වුට්ඨානකුසලො හොති, න සමාධිස්මිං සමාපත්තිකුසලො. ඉධ පන, භික්ඛවෙ, එකච්චො ඣායී නෙව සමාධිස්මිං සමාපත්තිකුසලො හොති, න ච 
                        <pb ed="M" n="2.0229"/> සමාධිස්මිං වුට්ඨානකුසලො. ඉධ පන, භික්ඛවෙ, එකච්චො ඣායී සමාධිස්මිං සමාපත්තිකුසලො 
                        <pb ed="P" n="3.0270"/> ච හොති, සමාධිස්මිං වුට්ඨානකුසලො ච. තත්‍ර, භික්ඛවෙ, ය්වායං ඣායී ...පෙ.... පවරො චා’’ති. ද්වාදසමං.
                    </div>
                </div>
            </div>
        </div>
        <div class="subhead ct_sutta" node-id="232213">
            <span class="subhead ct_sutta">13. සමාපත්තිමූලකකල්ලිතසුත්තං</span>
            <div class="subhead-contents">
                <div class="paragraph" para="674">
                    <span class="paranum">674</span>
                    <div class="bodytext"> සාවත්ථිනිදානං. ‘‘චත්තාරොමෙ, භික්ඛවෙ, ඣායී. කතමෙ චත්තාරො? ඉධ, භික්ඛවෙ, එකච්චො ඣායී සමාධිස්මිං සමාපත්තිකුසලො හොති, න සමාධිස්මිං කල්ලිතකුසලො. ඉධ පන, භික්ඛවෙ, එකච්චො ඣායී සමාධිස්මිං කල්ලිතකුසලො හොති, න සමාධිස්මිං සමාපත්තිකුසලො. ඉධ පන, භික්ඛවෙ, එකච්චො ඣායී නෙව සමාධිස්මිං සමාපත්තිකුසලො හොති, න ච සමාධිස්මිං කල්ලිතකුසලො. ඉධ පන, භික්ඛවෙ, එකච්චො ඣායී සමාධිස්මිං සමාපත්තිකුසලො 
                        <pb ed="T" n="3.0334"/> ච හොති, සමාධිස්මිං කල්ලිතකුසලො ච. තත්‍ර...පෙ.... පවරො චා’’ති. තෙරසමං.
                    </div>
                </div>
            </div>
        </div>
        <div class="subhead ct_sutta" node-id="232214">
            <span class="subhead ct_sutta">14. සමාපත්තිමූලකආරම්මණසුත්තං</span>
            <div class="subhead-contents">
                <div class="paragraph" para="675">
                    <span class="paranum">675</span>
                    <div class="bodytext"> සාවත්ථිනිදානං. ‘‘චත්තාරොමෙ, භික්ඛවෙ, ඣායී. කතමෙ චත්තාරො? ඉධ, භික්ඛවෙ, එකච්චො ඣායී සමාධිස්මිං සමාපත්තිකුසලො හොති, න සමාධිස්මිං ආරම්මණකුසලො. ඉධ පන, භික්ඛවෙ, එකච්චො ඣායී සමාධිස්මිං ආරම්මණකුසලො හොති, න සමාධිස්මිං සමාපත්තිකුසලො. ඉධ පන, භික්ඛවෙ, එකච්චො ඣායී නෙව සමාධිස්මිං සමාපත්තිකුසලො හොති, න ච සමාධිස්මිං ආරම්මණකුසලො. ඉධ පන, භික්ඛවෙ, එකච්චො ඣායී සමාධිස්මිං සමාපත්තිකුසලො ච හොති, සමාධිස්මිං ආරම්මණකුසලො ච. තත්‍ර...පෙ.... පවරො චා’’ති. චුද්දසමං.</div>
                </div>
            </div>
        </div>
        <div class="subhead ct_sutta" node-id="232215">
            <span class="subhead ct_sutta">15. සමාපත්තිමූලකගොචරසුත්තං</span>
            <div class="subhead-contents">
                <div class="paragraph" para="676">
                    <span class="paranum">676</span>
                    <div class="bodytext"> සාවත්ථිනිදානං 
                        <pb ed="V" n="2.0268"/>. ‘‘චත්තාරොමෙ, භික්ඛවෙ, ඣායී. කතමෙ චත්තාරො? ඉධ, භික්ඛවෙ, එකච්චො ඣායී සමාධිස්මිං සමාපත්තිකුසලො 
                        <pb ed="P" n="3.0271"/> හොති, න සමාධිස්මිං ගොචරකුසලො. ඉධ පන, භික්ඛවෙ, එකච්චො ඣායී සමාධිස්මිං ගොචරකුසලො හොති, න සමාධිස්මිං සමාපත්තිකුසලො. ඉධ පන, භික්ඛවෙ, එකච්චො ඣායී නෙව සමාධිස්මිං සමාපත්තිකුසලො හොති, න ච සමාධිස්මිං ගොචරකුසලො. ඉධ පන, භික්ඛවෙ, එකච්චො ඣායී සමාධිස්මිං සමාපත්තිකුසලො 
                        <pb ed="M" n="2.0230"/> ච හොති, සමාධිස්මිං ගොචරකුසලො ච. තත්‍ර...පෙ.... පවරො චා’’ති. පන්නරසමං.
                    </div>
                </div>
            </div>
        </div>
        <div class="subhead ct_sutta" node-id="232216">
            <span class="subhead ct_sutta">16. සමාපත්තිමූලකඅභිනීහාරසුත්තං</span>
            <div class="subhead-contents">
                <div class="paragraph" para="677">
                    <span class="paranum">677</span>
                    <div class="bodytext"> සාවත්ථිනිදානං. ‘‘චත්තාරොමෙ, භික්ඛවෙ, ඣායී. කතමෙ චත්තාරො? ඉධ, භික්ඛවෙ, එකච්චො ඣායී සමාධිස්මිං සමාපත්තිකුසලො හොති, න සමාධිස්මිං 
                        <pb ed="T" n="3.0335"/> අභිනීහාරකුසලො. ඉධ පන, භික්ඛවෙ, එකච්චො ඣායී සමාධිස්මිං අභිනීහාරකුසලො හොති, න සමාධිස්මිං සමාපත්තිකුසලො. ඉධ පන, භික්ඛවෙ, එකච්චො ඣායී නෙව සමාධිස්මිං සමාපත්තිකුසලො හොති, න ච සමාධිස්මිං අභිනීහාරකුසලො. ඉධ පන, භික්ඛවෙ, එකච්චො ඣායී සමාධිස්මිං සමාපත්තිකුසලො ච හොති, සමාධිස්මිං අභිනීහාරකුසලො ච. තත්‍ර...පෙ.... පවරො චා’’ති. සොළසමං.
                    </div>
                </div>
            </div>
        </div>
        <div class="subhead ct_sutta" node-id="232217">
            <span class="subhead ct_sutta">17. සමාපත්තිමූලකසක්කච්චසුත්තං</span>
            <div class="subhead-contents">
                <div class="paragraph" para="678">
                    <span class="paranum">678</span>
                    <div class="bodytext"> සාවත්ථිනිදානං. ‘‘චත්තාරොමෙ, භික්ඛවෙ, ඣායී. කතමෙ චත්තාරො? ඉධ, භික්ඛවෙ, එකච්චො ඣායී සමාධිස්මිං සමාපත්තිකුසලො හොති, න සමාධිස්මිං සක්කච්චකාරී. ඉධ පන, භික්ඛවෙ, එකච්චො ඣායී සමාධිස්මිං සක්කච්චකාරී හොති, න සමාධිස්මිං සමාපත්තිකුසලො. ඉධ පන, භික්ඛවෙ, එකච්චො ඣායී නෙව සමාධිස්මිං සමාපත්තිකුසලො හොති, න ච සමාධිස්මිං සක්කච්චකාරී. ඉධ පන, භික්ඛවෙ, එකච්චො ඣායී සමාධිස්මිං සමාපත්තිකුසලො ච හොති, සමාධිස්මිං සක්කච්චකාරී ච. තත්‍ර...පෙ.... පවරො චා’’ති. සත්තරසමං.</div>
                </div>
            </div>
        </div>
        <div class="subhead ct_sutta" node-id="232218">
            <span class="subhead ct_sutta">18. සමාපත්තිමූලකසාතච්චසුත්තං</span>
            <div class="subhead-contents">
                <div class="paragraph" para="679">
                    <span class="paranum">679</span>
                    <div class="bodytext"> සාවත්ථිනිදානං 
                        <pb ed="V" n="2.0269"/>. ‘‘චත්තාරොමෙ, භික්ඛවෙ, ඣායී. කතමෙ චත්තාරො? ඉධ, භික්ඛවෙ, එකච්චො ඣායී සමාධිස්මිං සමාපත්තිකුසලො හොති, න සමාධිස්මිං සාතච්චකාරී. ඉධ පන, භික්ඛවෙ, එකච්චො ඣායී සමාධිස්මිං සාතච්චකාරී හොති, න සමාධිස්මිං සමාපත්තිකුසලො. ඉධ පන, භික්ඛවෙ, එකච්චො ඣායී නෙව සමාධිස්මිං සමාපත්තිකුසලො හොති, න ච සමාධිස්මිං සාතච්චකාරී. ඉධ පන, භික්ඛවෙ, එකච්චො ඣායී සමාධිස්මිං සමාපත්තිකුසලො 
                        <pb ed="T" n="3.0336"/> ච හොති, සමාධිස්මිං සාතච්චකාරී ච. තත්‍ර...පෙ.... පවරො චා’’ති. අට්ඨාරසමං.
                    </div>
                </div>
            </div>
        </div>
        <div class="subhead ct_sutta" node-id="232219">
            <span class="subhead ct_sutta">19. සමාපත්තිමූලකසප්පායකාරීසුත්තං</span>
            <div class="subhead-contents">
                <div class="paragraph" para="680">
                    <span class="paranum">680</span>
                    <div class="bodytext"> සාවත්ථිනිදානං 
                        <pb ed="M" n="2.0231"/>. ‘‘චත්තාරොමෙ, භික්ඛවෙ, ඣායී. කතමෙ චත්තාරො? ඉධ 
                        <pb ed="P" n="3.0272"/>, භික්ඛවෙ, එකච්චො ඣායී සමාධිස්මිං සමාපත්තිකුසලො හොති, න සමාධිස්මිං සප්පායකාරී. ඉධ පන, භික්ඛවෙ, එකච්චො ඣායී සමාධිස්මිං සප්පායකාරී හොති, න සමාධිස්මිං සමාපත්තිකුසලො. ඉධ පන, භික්ඛවෙ, එකච්චො ඣායී නෙව සමාධිස්මිං සමාපත්තිකුසලො හොති, න ච සමාධිස්මිං සප්පායකාරී. ඉධ පන, භික්ඛවෙ, එකච්චො ඣායී සමාධිස්මිං සමාපත්තිකුසලො ච හොති, සමාධිස්මිං සප්පායකාරී ච. තත්‍ර, භික්ඛවෙ, ය්වායං ඣායී සමාධිස්මිං සමාපත්තිකුසලො ච හොති සමාධිස්මිං සප්පායකාරී ච අයං ඉමෙසං චතුන්නං ඣායීනං අග්ගො ච සෙට්ඨො ච මොක්ඛො ච උත්තමො ච පවරො ච. සෙය්‍යථාපි, භික්ඛවෙ, ගවා ඛීරං, ඛීරම්හා දධි, දධිම්හා නවනීතං, නවනීතම්හා සප්පි, සප්පිම්හා සප්පිමණ්ඩො තත්‍ර අග්ගමක්ඛායති; එවමෙව ඛො, භික්ඛවෙ, ය්වායං ඣායී සමාධිස්මිං සමාපත්තිකුසලො ච හොති සමාධිස්මිං සප්පායකාරී ච අයං ඉමෙසං චතුන්නං ඣායීනං අග්ගො ච සෙට්ඨො ච මොක්ඛො ච උත්තමො ච පවරො චා’’ති. එකූනවීසතිමං. (සමාපත්තිමූලකං.)
                    </div>
                </div>
            </div>
        </div>
        <div class="subhead ct_sutta" node-id="232220">
            <span class="subhead ct_sutta">20-27. ඨිතිමූලකවුට්ඨානසුත්තාදිඅට්ඨකං</span>
            <div class="subhead-contents">
                <div class="paragraph" para="681-688">
                    <span class="paranum">681-688</span>
                    <div class="bodytext"> සාවත්ථිනිදානං. ‘‘චත්තාරොමෙ, භික්ඛවෙ, ඣායී. කතමෙ චත්තාරො? ඉධ, භික්ඛවෙ 
                        <pb ed="V" n="2.0270"/>, එකච්චො ඣායී සමාධිස්මිං ඨිතිකුසලො හොති, න සමාධිස්මිං වුට්ඨානකුසලො. ඉධ පන, භික්ඛවෙ, එකච්චො ඣායී සමාධිස්මිං වුට්ඨානකුසලො හොති, න සමාධිස්මිං ඨිතිකුසලො. ඉධ පන, භික්ඛවෙ, එකච්චො ඣායී නෙව සමාධිස්මිං ඨිතිකුසලො හොති, න ච සමාධිස්මිං වුට්ඨානකුසලො. ඉධ පන, භික්ඛවෙ, එකච්චො 
                        <pb ed="T" n="3.0337"/> ඣායී සමාධිස්මිං ඨිතිකුසලො ච හොති, සමාධිස්මිං වුට්ඨානකුසලො ච. තත්‍ර, භික්ඛවෙ, ය්වායං ඣායී...පෙ.... උත්තමො ච පවරො චා’’ති. වීසතිමං. (පුරිමමූලකානි විය යාව සත්තවීසතිමා ඨිතිමූලකසප්පායකාරීසුත්තා අට්ඨ සුත්තානි පූරෙතබ්බානි. ඨිතිමූලකං 
                        <pb ed="P" n="3.0273"/>.)
                    </div>
                </div>
            </div>
        </div>
        <div class="subhead ct_sutta" node-id="232221">
            <span class="subhead ct_sutta">28-34. වුට්ඨානමූලකකල්ලිතසුත්තාදිසත්තකං</span>
            <div class="subhead-contents">
                <div class="paragraph" para="689-695">
                    <span class="paranum">689-695</span>
                    <div class="bodytext"> සාවත්ථිනිදානං. ‘‘චත්තාරොමෙ, භික්ඛවෙ, ඣායී. කතමෙ චත්තාරො? ඉධ, භික්ඛවෙ, එකච්චො ඣායී සමාධිස්මිං වුට්ඨානකුසලො හොති, න 
                        <pb ed="M" n="2.0232"/> සමාධිස්මිං කල්ලිතකුසලො... සමාධිස්මිං 
                        <pb ed="P" n="3.0274"/> කල්ලිතකුසලො හොති, න සමාධිස්මිං වුට්ඨානකුසලො... නෙව සමාධිස්මිං වුට්ඨානකුසලො හොති, න ච සමාධිස්මිං කල්ලිතකුසලො... සමාධිස්මිං වුට්ඨානකුසලො ච හොති සමාධිස්මිං කල්ලිතකුසලො ච. තත්‍ර, භික්ඛවෙ, ය්වායං ඣායී...පෙ.... උත්තමො ච පවරො චා’’ති. අට්ඨවීසතිමං. (පුරිමමූලකානි විය යාව චතුත්තිංසතිමා වුට්ඨානමූලකසප්පායකාරීසුත්තා සත්ත සුත්තානි පූරෙතබ්බානි. වුට්ඨානමූලකං.)
                    </div>
                </div>
            </div>
        </div>
        <div class="subhead ct_sutta" node-id="232222">
            <span class="subhead ct_sutta">35-40. කල්ලිතමූලකආරම්මණසුත්තාදිඡක්කං</span>
            <div class="subhead-contents">
                <div class="paragraph" para="696-701">
                    <span class="paranum">696-701</span>
                    <div class="bodytext"> සාවත්ථිනිදානං 
                        <pb ed="P" n="3.0275"/>... ‘‘සමාධිස්මිං කල්ලිතකුසලො හොති, න සමාධිස්මිං ආරම්මණකුසලො... සමාධිස්මිං ආරම්මණකුසලො හොති, න සමාධිස්මිං කල්ලිතකුසලො... නෙව සමාධිස්මිං කල්ලිතකුසලො හොති, න ච සමාධිස්මිං ආරම්මණකුසලො... සමාධිස්මිං කල්ලිතකුසලො ච හොති, සමාධිස්මිං ආරම්මණකුසලො ච. තත්‍ර, භික්ඛවෙ, ය්වායං ඣායී...පෙ.... උත්තමො ච පවරො චා’’ති. පඤ්චතිංසතිමං. (පුරිමමූලකානි විය යාව චත්තාලීසමා කල්ලිතමූලකසප්පායකාරීසුත්තා ඡ සුත්තානි පූරෙතබ්බානි. කල්ලිතමූලකං.)
                    </div>
                </div>
            </div>
        </div>
        <div class="subhead ct_sutta" node-id="232223">
            <span class="subhead ct_sutta">41-45. ආරම්මණමූලකගොචරසුත්තාදිපඤ්චකං</span>
            <div class="subhead-contents">
                <div class="paragraph" para="702-706">
                    <span class="paranum">702-706</span>
                    <div class="bodytext"> සාවත්ථිනිදානං 
                        <pb ed="V" n="2.0271"/>... ‘‘සමාධිස්මිං ආරම්මණකුසලො හොති, න සමාධිස්මිං ගොචරකුසලො... සමාධිස්මිං ගොචරකුසලො හොති, න සමාධිස්මිං ආරම්මණකුසලො... නෙව සමාධිස්මිං ආරම්මණකුසලො හොති, න ච සමාධිස්මිං 
                        <pb ed="T" n="3.0338"/> ගොචරකුසලො... සමාධිස්මිං ආරම්මණකුසලො ච හොති, සමාධිස්මිං ගොචරකුසලො ච. තත්‍ර, භික්ඛවෙ, ය්වායං ඣායී...පෙ.... උත්තමො ච පවරො චා’’ති. එකචත්තාලීසමං. (පුරිමමූලකානි විය යාව පඤ්චචත්තාලීසමා ආරම්මණමූලකසප්පායකාරීසුත්තා පඤ්ච සුත්තානි පූරෙතබ්බානි. ආරම්මණමූලකං 
                        <pb ed="P" n="3.0276"/>.)
                    </div>
                </div>
            </div>
        </div>
        <div class="subhead ct_sutta" node-id="232224">
            <span class="subhead ct_sutta">46-49. ගොචරමූලකඅභිනීහාරසුත්තාදිචතුක්කං</span>
            <div class="subhead-contents">
                <div class="paragraph" para="707">
                    <span class="paranum">707</span>
                    <div class="bodytext"> සාවත්ථිනිදානං... ‘‘සමාධිස්මිං ගොචරකුසලො හොති, න සමාධිස්මිං අභිනීහාරකුසලො... සමාධිස්මිං අභිනීහාරකුසලො හොති 
                        <pb ed="M" n="2.0233"/>, න සමාධිස්මිං ගොචරකුසලො... නෙව සමාධිස්මිං ගොචරකුසලො හොති, න ච සමාධිස්මිං අභිනීහාරකුසලො... සමාධිස්මිං ගොචරකුසලො ච හොති, සමාධිස්මිං අභිනීහාරකුසලො ච... සෙය්‍යථාපි, භික්ඛවෙ, ගවා ඛීරං, ඛීරම්හා දධි, දධිම්හා නවනීතං, නවනීතම්හා සප්පි, සප්පිම්හා සප්පිමණ්ඩො තත්‍ර අග්ගමක්ඛායති; එවමෙව ඛො, භික්ඛවෙ, ය්වායං ඣායී සමාධිස්මිං ගොචරකුසලො ච හොති සමාධිස්මිං අභිනීහාරකුසලො ච අයං ඉමෙසං චතුන්නං ඣායීනං...පෙ.... උත්තමො ච පවරො චා’’ති. ඡචත්තාලීසමං.
                    </div>
                </div>
                <div class="paragraph" para="708">
                    <span class="paranum">708</span>
                    <div class="bodytext"> සමාධිස්මිං ගොචරකුසලො හොති, න සමාධිස්මිං සක්කච්චකාරී...පෙ..... විත්ථාරෙතබ්බං. සත්තචත්තාලීසමං.</div>
                </div>
                <div class="paragraph" para="709">
                    <span class="paranum">709</span>
                    <div class="bodytext"> සමාධිස්මිං ගොචරකුසලො හොති, න සමාධිස්මිං සාතච්චකාරී...පෙ..... අට්ඨචත්තාලීසමං.</div>
                </div>
                <div class="paragraph" para="710">
                    <span class="paranum">710</span>
                    <div class="bodytext"> සමාධිස්මිං ගොචරකුසලො හොති, න සමාධිස්මිං සප්පායකාරී...පෙ..... එකූනපඤ්ඤාසමං. (ගොචරමූලකං.)</div>
                </div>
            </div>
        </div>
        <div class="subhead ct_sutta" node-id="232225">
            <span class="subhead ct_sutta">50-52. අභිනීහාරමූලකසක්කච්චසුත්තාදිතිකං</span>
            <div class="subhead-contents">
                <div class="paragraph" para="711">
                    <span class="paranum">711</span>
                    <div class="bodytext"> සාවත්ථිනිදානං 
                        <pb ed="V" n="2.0272"/>... ‘‘සමාධිස්මිං අභිනීහාරකුසලො හොති, න 
                        <pb ed="P" n="3.0277"/> සමාධිස්මිං සක්කච්චකාරී... සමාධිස්මිං සක්කච්චකාරී හොති, න සමාධිස්මිං අභිනීහාරකුසලො... නෙව සමාධිස්මිං අභිනීහාරකුසලො හොති, න ච සමාධිස්මිං සක්කච්චකාරී... සමාධිස්මිං අභිනීහාරකුසලො ච හොති, සමාධිස්මිං සක්කච්චකාරී ච. තත්‍ර, භික්ඛවෙ, ය්වායං ඣායී...පෙ.... උත්තමො ච පවරො චා’’ති. පඤ්ඤාසමං.
                    </div>
                </div>
                <div class="paragraph" para="712">
                    <span class="paranum">712</span>
                    <div class="bodytext"> සමාධිස්මිං අභිනීහාරකුසලො හොති, න සමාධිස්මිං සාතච්චකාරී...පෙ..... එකපඤ්ඤාසමං.</div>
                </div>
                <div class="paragraph" para="713">
                    <span class="paranum">713</span>
                    <div class="bodytext"> සමාධිස්මිං අභිනීහාරකුසලො හොති, න සමාධිස්මිං සප්පායකාරී...පෙ..... ද්වෙපඤ්ඤාසමං. (අභිනීහාරමූලකං.)</div>
                </div>
            </div>
        </div>
        <div class="subhead ct_sutta" node-id="232226">
            <span class="subhead ct_sutta">53-54. සක්කච්චමූලකසාතච්චකාරීසුත්තාදිදුකං</span>
            <div class="subhead-contents">
                <div class="paragraph" para="714">
                    <span class="paranum">714</span>
                    <div class="bodytext"> සාවත්ථිනිදානං 
                        <pb ed="M" n="2.0234"/>... ‘‘සමාධිස්මිං සක්කච්චකාරී හොති, න සමාධිස්මිං සාතච්චකාරී... සමාධිස්මිං සාතච්චකාරී හොති, න සමාධිස්මිං සක්කච්චකාරී 
                        <pb ed="T" n="3.0339"/>... නෙව සමාධිස්මිං සක්කච්චකාරී හොති, න ච සමාධිස්මිං සාතච්චකාරී... සමාධිස්මිං සක්කච්චකාරී ච හොති, සමාධිස්මිං සාතච්චකාරී ච. තත්‍ර, භික්ඛවෙ, ය්වායං...පෙ.... උත්තමො ච පවරො චා’’ති. තෙපඤ්ඤාසමං.
                    </div>
                </div>
                <div class="paragraph" para="715">
                    <span class="paranum">715</span>
                    <div class="bodytext"> සමාධිස්මිං සක්කච්චකාරී හොති, න සමාධිස්මිං සප්පායකාරී...පෙ..... චතුපඤ්ඤාසමං.</div>
                </div>
            </div>
        </div>
        <div class="subhead ct_sutta" node-id="232227">
            <span class="subhead ct_sutta">55. සාතච්චමූලකසප්පායකාරීසුත්තං</span>
            <div class="subhead-contents">
                <div class="paragraph" para="716">
                    <span class="paranum">716</span>
                    <div class="bodytext"> සාවත්ථිනිදානං. ‘‘චතාරොමෙ, භික්ඛවෙ, ඣායී. කතමෙ චත්තාරො? ඉධ, භික්ඛවෙ 
                        <pb ed="V" n="2.0273"/>, එකච්චො ඣායී සමාධිස්මිං සාතච්චකාරී හොති, න සමාධිස්මිං සප්පායකාරී. ඉධ පන, භික්ඛවෙ, එකච්චො ඣායී සමාධිස්මිං සප්පායකාරී හොති, න සමාධිස්මිං සාතච්චකාරී. ඉධ පන, භික්ඛවෙ, එකච්චො ඣායී නෙව සමාධිස්මිං සාතච්චකාරී හොති, න ච සමාධිස්මිං සප්පායකාරී. ඉධ 
                        <pb ed="P" n="3.0278"/> පන, භික්ඛවෙ, එකච්චො ඣායී සමාධිස්මිං සාතච්චකාරී ච හොති, සමාධිස්මිං සප්පායකාරී ච. තත්‍ර, භික්ඛවෙ, ය්වායං ඣායී සමාධිස්මිං සාතච්චකාරී ච හොති සමාධිස්මිං සප්පායකාරී ච අයං ඉමෙසං චතුන්නං ඣායීනං අග්ගො ච සෙට්ඨො ච මොක්ඛො ච උත්තමො ච පවරො ච. සෙය්‍යථාපි, භික්ඛවෙ, ගවා ඛීරං, ඛීරම්හා දධි, දධිම්හා නවනීතං, නවනීතම්හා සප්පි, සප්පිම්හා සප්පිමණ්ඩො තත්‍ර අග්ගමක්ඛායති; එවමෙව ඛො, භික්ඛවෙ, ය්වායං ඣායී සමාධිස්මිං සාතච්චකාරී ච හොති, සමාධිස්මිං සප්පායකාරී අයං ඉමෙසං චතුන්නං ඣායීනං අග්ගො ච සෙට්ඨො ච මොක්ඛො ච උත්තමො ච පවරො චා’’ති. ඉදමවොච භගවා. අත්තමනා තෙ භික්ඛූ භගවතො භාසිතං අභිනන්දුන්ති. පඤ්චපඤ්ඤාසමං. (යථා පඤ්චපඤ්ඤාසං වෙය්‍යාකරණානි හොන්ති තථා විත්ථාරෙතබ්බානි.)
                    </div>
                </div>
            </div>
        </div>
    </div>
    <div class="centre ct_samyuththa ending">ඣානසංයුත්තං 
        <span class="note">(සමාධිසංයුත්තං (ස්‍යා. කං.))</span> සමත්තං.
    </div>
    <div class="paragraph udana" para="udana">
        <div class="bodytext ct_samyuththa">තස්සුද්දානං -</div>
        <div class="ct_samyuththa gatha">සමාධි 
            <pb ed="T" n="3.0340"/>
            <pb ed="M" n="2.0235"/> සමාපත්ති ඨිති ච, වුට්ඨානං කල්ලිතාරම්මණෙන ච;
        </div>
        <div class="gathalast ct_samyuththa">ගොචරා අභිනීහාරො සක්කච්ච, සාතච්ච අථොපි සප්පායන්ති.</div>
    </div>
</div>
<chapter-ending/>
<div class="centre ending">ඛන්ධවග්ගො තතියො.</div>
<div class="paragraph udana" para="udana">
    <div class="bodytext ct_book">තස්සුද්දානං -</div>
    <div class="ct_book gatha">ඛන්ධ රාධසංයුත්තඤ්ච, දිට්ඨිඔක්කන්ත 
        <span class="note">(ඔක්කන්ති (සබ්බත්ථ))</span> උප්පාදා;
    </div>
    <div class="ct_book gatha">කිලෙස සාරිපුත්තා ච, නාගා සුපණ්ණ ගන්ධබ්බා;</div>
    <div class="gathalast ct_book">වලාහ වච්ඡඣානන්ති 
        <pb ed="P" n="3.0279"/>, ඛන්ධවග්ගම්හි තෙරසාති.
    </div>
</div>
<div class="centre ct_book ending">ඛන්ධවග්ගසංයුත්තපාළි නිට්ඨිතා.</div>