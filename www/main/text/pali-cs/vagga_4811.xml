<div class="chapter ct_vagga" node-id="48110">
    <span class="chapter ct_vagga">2. සුමෙධපත්ථනාකථා</span>
    <div class="chapter-contents">
        <div class="paragraph" para="1">
            <span class="paranum">1</span>
            <div class="gatha"> කප්පෙ 
                <pb ed="T" n="2.0416"/> ච සතසහස්සෙ, චතුරො ච අසඞ්ඛියෙ;
            </div>
            <div class="gathalast">අමරං නාම නගරං, දස්සනෙය්‍යං මනොරමං.</div>
        </div>
        <div class="paragraph" para="2">
            <span class="paranum">2</span>
            <div class="gatha"> දසහි සද්දෙහි අවිවිත්තං, අන්නපානසමායුතං;</div>
            <div class="gatha">හත්ථිසද්දං අස්සසද්දං, භෙරිසඞ්ඛරථානි ච;</div>
            <div class="gathalast">ඛාදථ පිවථ චෙව, අන්නපානෙන ඝොසිතං.</div>
        </div>
        <div class="paragraph" para="3">
            <span class="paranum">3</span>
            <div class="gatha"> නගරං 
                <pb ed="V" n="2.0294"/> සබ්බඞ්ගසම්පන්නං, සබ්බකම්මමුපාගතං;
            </div>
            <div class="gatha">සත්තරතනසම්පන්නං, නානාජනසමාකුලං;</div>
            <div class="gathalast">සමිද්ධං දෙවනගරංව, ආවාසං පුඤ්ඤකම්මිනං.</div>
        </div>
        <div class="paragraph" para="4">
            <span class="paranum">4</span>
            <div class="gatha"> නගරෙ අමරවතියා, සුමෙධො නාම බ්‍රාහ්මණො;</div>
            <div class="gathalast">අනෙකකොටිසන්නිචයො, පහූතධනධඤ්ඤවා.</div>
        </div>
        <div class="paragraph" para="5">
            <span class="paranum">5</span>
            <div class="gatha"> අජ්ඣායකො 
                <pb ed="M" n="2.0307"/>
                <pb ed="P" n="0.0007"/> මන්තධරො, තිණ්ණං වෙදාන පාරගූ;
            </div>
            <div class="gathalast">ලක්ඛණෙ ඉතිහාසෙ ච, සධම්මෙ පාරමිං ගතො.</div>
        </div>
        <div class="paragraph" para="6">
            <span class="paranum">6</span>
            <div class="gatha"> රහොගතො නිසීදිත්වා, එවං චින්තෙසහං තදා;</div>
            <div class="gathalast">‘‘දුක්ඛො පුනබ්භවො නාම, සරීරස්ස ච භෙදනං.</div>
        </div>
        <div class="paragraph" para="7">
            <span class="paranum">7</span>
            <div class="gatha"> ‘‘ජාතිධම්මො ජරාධම්මො, බ්‍යාධිධම්මො සහං 
                <span class="note">(චහං (සී. ස්‍යා.))</span> තදා;
            </div>
            <div class="gathalast">අජරං අමතං ඛෙමං, පරියෙසිස්සාමි නිබ්බුතිං.</div>
        </div>
        <div class="paragraph" para="8">
            <span class="paranum">8</span>
            <div class="gatha"> ‘‘යංනූනිමං පූතිකායං, නානාකුණපපූරිතං;</div>
            <div class="gathalast">ඡඩ්ඩයිත්වාන ගච්ඡෙය්‍යං, අනපෙක්ඛො අනත්ථිකො.</div>
        </div>
        <div class="paragraph" para="9">
            <span class="paranum">9</span>
            <div class="gatha"> ‘‘අත්ථි හෙහිති සො මග්ගො, න සො සක්කා න හෙතුයෙ;</div>
            <div class="gathalast">පරියෙසිස්සාමි තං මග්ගං, භවතො පරිමුත්තියා.</div>
        </div>
        <div class="paragraph" para="10">
            <span class="paranum">10</span>
            <div class="gatha"> ‘‘යථාපි දුක්ඛෙ විජ්ජන්තෙ, සුඛං නාමපි විජ්ජති;</div>
            <div class="gathalast">එවං භවෙ විජ්ජමානෙ, විභවොපි ඉච්ඡිතබ්බකො.</div>
        </div>
        <div class="paragraph" para="11">
            <span class="paranum">11</span>
            <div class="gatha"> ‘‘යථාපි උණ්හෙ විජ්ජන්තෙ, අපරං විජ්ජති සීතලං;</div>
            <div class="gathalast">එවං තිවිධග්ගි විජ්ජන්තෙ, නිබ්බානං ඉච්ඡිතබ්බකං.</div>
        </div>
        <div class="paragraph" para="12">
            <span class="paranum">12</span>
            <div class="gatha"> ‘‘යථාපි පාපෙ විජ්ජන්තෙ, කල්‍යාණමපි විජ්ජති;</div>
            <div class="gathalast">එවමෙව ජාති විජ්ජන්තෙ, අජාතිපිච්ඡිතබ්බකං.</div>
        </div>
        <div class="paragraph" para="13">
            <span class="paranum">13</span>
            <div class="gatha"> ‘‘යථා ගූථගතො පුරිසො, තළාකං දිස්වාන පූරිතං;</div>
            <div class="gathalast">න ගවෙසති තං තළාකං, න දොසො තළාකස්ස සො.</div>
        </div>
        <div class="paragraph" para="14">
            <span class="paranum">14</span>
            <div class="gatha"> ‘‘එවං කිලෙසමලධොව, විජ්ජන්තෙ අමතන්තළෙ;</div>
            <div class="gathalast">න ගවෙසති තං තළාකං, න දොසො අමතන්තළෙ.</div>
        </div>
        <div class="paragraph" para="15">
            <span class="paranum">15</span>
            <div class="gatha"> ‘‘යථා අරීහි පරිරුද්ධො, විජ්ජන්තෙ ගමනම්පථෙ;</div>
            <div class="gathalast">න පලායති සො පුරිසො, න දොසො අඤ්ජසස්ස සො.</div>
        </div>
        <div class="paragraph" para="16">
            <span class="paranum">16</span>
            <div class="gatha"> ‘‘එවං 
                <pb ed="T" n="2.0418"/> කිලෙසපරිරුද්ධො, විජ්ජමානෙ සිවෙ පථෙ;
            </div>
            <div class="gathalast">න ගවෙසති තං මග්ගං, න දොසො සිවමඤ්ජසෙ.</div>
        </div>
        <div class="paragraph" para="17">
            <span class="paranum">17</span>
            <div class="gatha"> ‘‘යථාපි 
                <pb ed="V" n="2.0295"/> බ්‍යාධිතො පුරිසො, විජ්ජමානෙ තිකිච්ඡකෙ;
            </div>
            <div class="gathalast">න තිකිච්ඡාපෙති තං බ්‍යාධිං, න දොසො සො තිකිච්ඡකෙ.</div>
        </div>
        <div class="paragraph" para="18">
            <span class="paranum">18</span>
            <div class="gatha"> ‘‘එවං 
                <pb ed="M" n="2.0308"/> කිලෙසබ්‍යාධීහි, දුක්ඛිතො පරිපීළිතො;
            </div>
            <div class="gathalast">න ගවෙසති තං ආචරියං, න දොසො සො විනායකෙ.</div>
        </div>
        <div class="paragraph" para="19">
            <span class="paranum">19</span>
            <div class="gatha"> ‘‘යථාපි කුණපං පුරිසො, කණ්ඨෙ බන්ධං ජිගුච්ඡිය;</div>
            <div class="gathalast">මොචයිත්වාන ගච්ඡෙය්‍ය, සුඛී සෙරී සයංවසී.</div>
        </div>
        <div class="paragraph" para="20">
            <span class="paranum">20</span>
            <div class="gatha"> ‘‘තථෙවිමං පූතිකායං, නානාකුණපසඤ්චයං;</div>
            <div class="gathalast">ඡඩ්ඩයිත්වාන ගච්ඡෙය්‍යං, අනපෙක්ඛො අනත්ථිකො.</div>
        </div>
        <div class="paragraph" para="21">
            <span class="paranum">21</span>
            <div class="gatha"> ‘‘යථා උච්චාරට්ඨානම්හි, කරීසං නරනාරියො;</div>
            <div class="gathalast">ඡඩ්ඩයිත්වාන ගච්ඡන්ති, අනපෙක්ඛා අනත්ථිකා.</div>
        </div>
        <div class="paragraph" para="22">
            <span class="paranum">22</span>
            <div class="gatha"> ‘‘එවමෙවාහං ඉමං කායං, නානාකුණපපූරිතං;</div>
            <div class="gathalast">ඡඩ්ඩයිත්වාන ගච්ඡිස්සං, වච්චං කත්වා යථා කුටිං.</div>
        </div>
        <div class="paragraph" para="23">
            <span class="paranum">23</span>
            <div class="gatha"> ‘‘යථාපි ජජ්ජරං නාවං, පලුග්ගං උදගාහිනිං 
                <span class="note">(උදකගාහිණිං (සී.), උදකගාහිනිං (ස්‍යා.))</span>;
            </div>
            <div class="gathalast">සාමී ඡඩ්ඩෙත්වා ගච්ඡන්ති, අනපෙක්ඛා අනත්ථිකා.</div>
        </div>
        <div class="paragraph" para="24">
            <span class="paranum">24</span>
            <div class="gatha"> ‘‘එවමෙවාහං 
                <pb ed="P" n="0.0008"/> ඉමං කායං, නවච්ඡිද්දං ධුවස්සවං;
            </div>
            <div class="gathalast">ඡඩ්ඩයිත්වාන ගච්ඡිස්සං, ජිණ්ණනාවංව සාමිකා.</div>
        </div>
        <div class="paragraph" para="25">
            <span class="paranum">25</span>
            <div class="gatha"> ‘‘යථාපි පුරිසො චොරෙහි, ගච්ඡන්තො භණ්ඩමාදිය;</div>
            <div class="gathalast">භණ්ඩච්ඡෙදභයං දිස්වා, ඡඩ්ඩයිත්වාන ගච්ඡති.</div>
        </div>
        <div class="paragraph" para="26">
            <span class="paranum">26</span>
            <div class="gatha"> ‘‘එවමෙව අයං කායො, මහාචොරසමො විය;</div>
            <div class="gathalast">පහායිමං ගමිස්සාමි, කුසලච්ඡෙදනා භයා’’.</div>
        </div>
        <div class="paragraph" para="27">
            <span class="paranum">27</span>
            <div class="gatha"> එවාහං 
                <pb ed="T" n="2.0419"/> චින්තයිත්වාන, නෙකකොටිසතං ධනං;
            </div>
            <div class="gathalast">නාථානාථානං දත්වාන, හිමවන්තමුපාගමිං.</div>
        </div>
        <div class="paragraph" para="28">
            <span class="paranum">28</span>
            <div class="gatha"> හිමවන්තස්සාවිදූරෙ, ධම්මිකො නාම පබ්බතො;</div>
            <div class="gathalast">අස්සමො සුකතො මය්හං, පණ්ණසාලා සුමාපිතා.</div>
        </div>
        <div class="paragraph" para="29">
            <span class="paranum">29</span>
            <div class="gatha"> චඞ්කමං තත්ථ මාපෙසිං, පඤ්චදොසවිවජ්ජිතං;</div>
            <div class="gathalast">අට්ඨගුණසමූපෙතං, අභිඤ්ඤාබලමාහරිං.</div>
        </div>
        <div class="paragraph" para="30">
            <span class="paranum">30</span>
            <div class="gatha"> සාටකං පජහිං තත්ථ, නවදොසමුපාගතං;</div>
            <div class="gathalast">වාකචීරං නිවාසෙසිං, ද්වාදසගුණමුපාගතං.</div>
        </div>
        <div class="paragraph" para="31">
            <span class="paranum">31</span>
            <div class="gatha"> අට්ඨදොසසමාකිණ්ණං 
                <pb ed="M" n="2.0309"/>
                <pb ed="V" n="2.0296"/>, පජහිං පණ්ණසාලකං;
            </div>
            <div class="gathalast">උපාගමිං රුක්ඛමූලං, ගුණෙ දසහුපාගතං.</div>
        </div>
        <div class="paragraph" para="32">
            <span class="paranum">32</span>
            <div class="gatha"> වාපිතං රොපිතං ධඤ්ඤං, පජහිං නිරවසෙසතො;</div>
            <div class="gathalast">අනෙකගුණසම්පන්නං, පවත්තඵලමාදියිං.</div>
        </div>
        <div class="paragraph" para="33">
            <span class="paranum">33</span>
            <div class="gatha"> තත්ථප්පධානං පදහිං, නිසජ්ජට්ඨානචඞ්කමෙ;</div>
            <div class="gathalast">අබ්භන්තරම්හි සත්තාහෙ, අභිඤ්ඤාබලපාපුණිං.</div>
        </div>
        <div class="paragraph" para="34">
            <span class="paranum">34</span>
            <div class="gatha"> එවං මෙ සිද්ධිප්පත්තස්ස, වසීභූතස්ස සාසනෙ;</div>
            <div class="gathalast">දීපඞ්කරො නාම ජිනො, උප්පජ්ජි ලොකනායකො.</div>
        </div>
        <div class="paragraph" para="35">
            <span class="paranum">35</span>
            <div class="gatha"> උප්පජ්ජන්තෙ ච ජායන්තෙ, බුජ්ඣන්තෙ ධම්මදෙසනෙ;</div>
            <div class="gathalast">චතුරො නිමිත්තෙ නාද්දසං, ඣානරතිසමප්පිතො.</div>
        </div>
        <div class="paragraph" para="36">
            <span class="paranum">36</span>
            <div class="gatha"> පච්චන්තදෙසවිසයෙ, නිමන්තෙත්වා තථාගතං;</div>
            <div class="gathalast">තස්ස ආගමනං මග්ගං, සොධෙන්ති තුට්ඨමානසා.</div>
        </div>
        <div class="paragraph" para="37">
            <span class="paranum">37</span>
            <div class="gatha"> අහං 
                <pb ed="T" n="2.0420"/> තෙන සමයෙන, නික්ඛමිත්වා සකස්සමා;
            </div>
            <div class="gathalast">ධුනන්තො වාකචීරානි, ගච්ඡාමි අම්බරෙ තදා.</div>
        </div>
        <div class="paragraph" para="38">
            <span class="paranum">38</span>
            <div class="gatha"> වෙදජාතං ජනං දිස්වා, තුට්ඨහට්ඨං පමොදිතං;</div>
            <div class="gathalast">ඔරොහිත්වාන ගගනා, මනුස්සෙ පුච්ඡි තාවදෙ.</div>
        </div>
        <div class="paragraph" para="39">
            <span class="paranum">39</span>
            <div class="gatha"> ‘‘තුට්ඨහට්ඨො පමුදිතො, වෙදජාතො මහාජනො;</div>
            <div class="gathalast">කස්ස සොධීයති මග්ගො, අඤ්ජසං වටුමායනං’’.</div>
        </div>
        <div class="paragraph" para="40">
            <span class="paranum">40</span>
            <div class="gatha"> තෙ මෙ පුට්ඨා වියාකංසු, ‘‘බුද්ධො ලොකෙ අනුත්තරො;</div>
            <div class="gatha">දීපඞ්කරො නාම ජිනො, උප්පජ්ජි ලොකනායකො;</div>
            <div class="gathalast">තස්ස සොධීයති මග්ගො, අඤ්ජසං වටුමායනං’’.</div>
        </div>
        <div class="paragraph" para="41">
            <span class="paranum">41</span>
            <div class="gatha"> බුද්ධොතිවචනං 
                <span class="note">(බුද්ධොති මම (සී. ස්‍යා. ක.))</span> සුත්වාන, පීති උප්පජ්ජි තාවදෙ;
            </div>
            <div class="gathalast">බුද්ධො බුද්ධොති කථයන්තො, සොමනස්සං පවෙදයිං.</div>
        </div>
        <div class="paragraph" para="42">
            <span class="paranum">42</span>
            <div class="gatha"> තත්ථ ඨත්වා විචින්තෙසිං, තුට්ඨො සංවිග්ගමානසො;</div>
            <div class="gathalast">‘‘ඉධ 
                <pb ed="P" n="0.0009"/> බීජානි රොපිස්සං, ඛණො වෙ මා උපච්චගා.
            </div>
        </div>
        <div class="paragraph" para="43">
            <span class="paranum">43</span>
            <div class="gatha"> ‘‘යදි බුද්ධස්ස සොධෙථ, එකොකාසං දදාථ මෙ;</div>
            <div class="gathalast">අහම්පි සොධයිස්සාමි, අඤ්ජසං වටුමායනං’’.</div>
        </div>
        <div class="paragraph" para="44">
            <span class="paranum">44</span>
            <div class="gatha"> අදංසු 
                <pb ed="M" n="2.0310"/> තෙ මමොකාසං, සොධෙතුං අඤ්ජසං තදා;
            </div>
            <div class="gathalast">බුද්ධො බුද්ධොති චින්තෙන්තො, මග්ගං සොධෙමහං තදා.</div>
        </div>
        <div class="paragraph" para="45">
            <span class="paranum">45</span>
            <div class="gatha"> අනිට්ඨිතෙ 
                <pb ed="V" n="2.0297"/> මමොකාසෙ, දීපඞ්කරො මහාමුනි;
            </div>
            <div class="gatha">චතූහි සතසහස්සෙහි, ඡළභිඤ්ඤෙහි තාදිහි;</div>
            <div class="gathalast">ඛීණාසවෙහි විමලෙහි, පටිපජ්ජි අඤ්ජසං ජිනො.</div>
        </div>
        <div class="paragraph" para="46">
            <span class="paranum">46</span>
            <div class="gatha"> පච්චුග්ගමනා 
                <pb ed="T" n="2.0421"/> වත්තන්ති, වජ්ජන්ති භෙරියො බහූ;
            </div>
            <div class="gathalast">ආමොදිතා නරමරූ, සාධුකාරං පවත්තයුං.</div>
        </div>
        <div class="paragraph" para="47">
            <span class="paranum">47</span>
            <div class="gatha"> දෙවා මනුස්සෙ පස්සන්ති, මනුස්සාපි ච දෙවතා;</div>
            <div class="gathalast">උභොපි තෙ පඤ්ජලිකා, අනුයන්ති තථාගතං.</div>
        </div>
        <div class="paragraph" para="48">
            <span class="paranum">48</span>
            <div class="gatha"> දෙවා දිබ්බෙහි තුරියෙහි, මනුස්සා මානුසෙහි ච 
                <span class="note">(මානුස්සකෙහි ච මානුසකෙහි ච (ස්‍යා. ක.))</span>;
            </div>
            <div class="gathalast">උභොපි තෙ වජ්ජයන්තා, අනුයන්ති තථාගතං.</div>
        </div>
        <div class="paragraph" para="49">
            <span class="paranum">49</span>
            <div class="gatha"> දිබ්බං මන්දාරවං පුප්ඵං, පදුමං පාරිඡත්තකං;</div>
            <div class="gathalast">දිසොදිසං ඔකිරන්ති, ආකාසනභගතා මරූ.</div>
        </div>
        <div class="paragraph" para="50">
            <span class="paranum">50</span>
            <div class="gatha"> දිබ්බං චන්දනචුණ්ණඤ්ච, වරගන්ධඤ්ච කෙවලං;</div>
            <div class="gathalast">දිසොදිසං ඔකිරන්ති, ආකාසනභගතා 
                <span class="note">(ආකාසෙ නභගා (ස්‍යා.))</span> මරූ.
            </div>
        </div>
        <div class="paragraph" para="51">
            <span class="paranum">51</span>
            <div class="gatha"> චම්පකං සරලං නීපං, නාගපුන්නාගකෙතකං;</div>
            <div class="gathalast">දිසොදිසං උක්ඛිපන්ති, භූමිතලගතා නරා.</div>
        </div>
        <div class="paragraph" para="52">
            <span class="paranum">52</span>
            <div class="gatha"> කෙසෙ මුඤ්චිත්වාහං තත්ථ, වාකචීරඤ්ච චම්මකං;</div>
            <div class="gathalast">කලලෙ පත්ථරිත්වාන, අවකුජ්ජො නිපජ්ජහං.</div>
        </div>
        <div class="paragraph" para="53">
            <span class="paranum">53</span>
            <div class="gatha"> ‘‘අක්කමිත්වාන මං බුද්ධො, සහ සිස්සෙහි ගච්ඡතු;</div>
            <div class="gathalast">මා නං කලලෙ අක්කමිත්ථ, හිතාය මෙ භවිස්සති’’.</div>
        </div>
        <div class="paragraph" para="54">
            <span class="paranum">54</span>
            <div class="gatha"> පථවියං නිපන්නස්ස, එවං මෙ ආසි චෙතසො;</div>
            <div class="gathalast">‘‘ඉච්ඡමානො අහං අජ්ජ, කිලෙසෙ ඣාපයෙ මම.</div>
        </div>
        <div class="paragraph" para="55">
            <span class="paranum">55</span>
            <div class="gatha"> ‘‘කිං මෙ අඤ්ඤාතවෙසෙන, ධම්මං සච්ඡිකතෙනිධ;</div>
            <div class="gathalast">සබ්බඤ්ඤුතං පාපුණිත්වා, බුද්ධො හෙස්සං සදෙවකෙ.</div>
        </div>
        <div class="paragraph" para="56">
            <span class="paranum">56</span>
            <div class="gatha"> ‘‘කිං 
                <pb ed="T" n="2.0422"/> මෙ එකෙන තිණ්ණෙන, පුරිසෙන ථාමදස්සිනා;
            </div>
            <div class="gathalast">සබ්බඤ්ඤුතං පාපුණිත්වා, සන්තාරෙස්සං සදෙවකං.</div>
        </div>
        <div class="paragraph" para="57">
            <span class="paranum">57</span>
            <div class="gatha"> ‘‘ඉමිනා 
                <pb ed="M" n="2.0311"/> මෙ අධිකාරෙන, කතෙන පුරිසුත්තමෙ;
            </div>
            <div class="gathalast">සබ්බඤ්ඤුතං පාපුණිත්වා, තාරෙමි ජනතං බහුං.</div>
        </div>
        <div class="paragraph" para="58">
            <span class="paranum">58</span>
            <div class="gatha"> ‘‘සංසාරසොතං ඡින්දිත්වා, විද්ධංසෙත්වා තයො භවෙ;</div>
            <div class="gathalast">ධම්මනාවං සමාරුය්හ, සන්තාරෙස්සං සදෙවකං’’.</div>
        </div>
        <div class="paragraph" para="59">
            <span class="paranum">59</span>
            <div class="gatha"> මනුස්සත්තං 
                <pb ed="V" n="2.0298"/> ලිඞ්ගසම්පත්ති, හෙතු සත්ථාරදස්සනං;
            </div>
            <div class="gatha">පබ්බජ්ජා ගුණසම්පත්ති, අධිකාරො ච ඡන්දතා;</div>
            <div class="gathalast">අට්ඨධම්මසමොධානා, අභිනීහාරො සමිජ්ඣති.</div>
        </div>
        <div class="paragraph" para="60">
            <span class="paranum">60</span>
            <div class="gatha"> දීපඞ්කරො ලොකවිදූ, ආහුතීනං පටිග්ගහො;</div>
            <div class="gathalast">උස්සීසකෙ මං ඨත්වාන, ඉදං වචනමබ්‍රවි.</div>
        </div>
        <div class="paragraph" para="61">
            <span class="paranum">61</span>
            <div class="gatha"> ‘‘පස්සථ ඉමං තාපසං, ජටිලං උග්ගතාපනං;</div>
            <div class="gathalast">අපරිමෙය්‍යිතො 
                <pb ed="P" n="0.0010"/> කප්පෙ, බුද්ධො ලොකෙ භවිස්සති.
            </div>
        </div>
        <div class="paragraph" para="62">
            <span class="paranum">62</span>
            <div class="gatha"> ‘‘අහු කපිලව්හයා රම්මා, නික්ඛමිත්වා තථාගතො;</div>
            <div class="gathalast">පධානං පදහිත්වාන, කත්වා දුක්කරකාරිකං.</div>
        </div>
        <div class="paragraph" para="63">
            <span class="paranum">63</span>
            <div class="gatha"> ‘‘අජපාලරුක්ඛමූලස්මිං, නිසීදිත්වා තථාගතො;</div>
            <div class="gathalast">තත්ථ පායාසං පග්ගය්හ, නෙරඤ්ජරමුපෙහිති.</div>
        </div>
        <div class="paragraph" para="64">
            <span class="paranum">64</span>
            <div class="gatha"> ‘‘නෙරඤ්ජරාය තීරම්හි, පායාසං අද සො ජිනො;</div>
            <div class="gathalast">පටියත්තවරමග්ගෙන, බොධිමූලමුපෙහිති.</div>
        </div>
        <div class="paragraph" para="65">
            <span class="paranum">65</span>
            <div class="gatha"> ‘‘තතො පදක්ඛිණං කත්වා, බොධිමණ්ඩං අනුත්තරො 
                <span class="note">(අනුත්තරං (ස්‍යා. කං.))</span>;
            </div>
            <div class="gathalast">අස්සත්ථරුක්ඛමූලම්හි, බුජ්ඣිස්සති මහායසො.</div>
        </div>
        <div class="paragraph" para="66">
            <span class="paranum">66</span>
            <div class="gatha"> ‘‘ඉමස්ස ජනිකා මාතා, මායා නාම භවිස්සති;</div>
            <div class="gathalast">පිතා සුද්ධොදනො නාම, අයං හෙස්සති ගොතමො.</div>
        </div>
        <div class="paragraph" para="67">
            <span class="paranum">67</span>
            <div class="gatha"> ‘‘අනාසවා වීතරාගා, සන්තචිත්තා සමාහිතා;</div>
            <div class="gatha">කොලිතො 
                <pb ed="T" n="2.0423"/> උපතිස්සො ච, අග්ගා හෙස්සන්ති සාවකා;
            </div>
            <div class="gathalast">ආනන්දො නාමුපට්ඨාකො, උපට්ඨිස්සතිමං 
                <span class="note">(උපට්ඨිස්සති තං (සී.))</span> ජිනං.
            </div>
        </div>
        <div class="paragraph" para="68">
            <span class="paranum">68</span>
            <div class="gatha"> ‘‘ඛෙමා උප්පලවණ්ණා ච, අග්ගා හෙස්සන්ති සාවිකා;</div>
            <div class="gatha">අනාසවා වීතරාගා, සන්තචිත්තා සමාහිතා;</div>
            <div class="gathalast">බොධි තස්ස භගවතො, අස්සත්ථොති පවුච්චති.</div>
        </div>
        <div class="paragraph" para="69">
            <span class="paranum">69</span>
            <div class="gatha"> ‘‘චිත්තො 
                <pb ed="M" n="2.0312"/> ච හත්ථාළවකො 
                <span class="note">(හත්ථාලවකො (සී.))</span>, අග්ගා හෙස්සන්තුපට්ඨකා;
            </div>
            <div class="gathalast">උත්තරා නන්දමාතා ච, අග්ගා හෙස්සන්තුපට්ඨිකා’’.</div>
        </div>
        <div class="paragraph" para="70">
            <span class="paranum">70</span>
            <div class="gatha"> ඉදං සුත්වාන වචනං, අසමස්ස මහෙසිනො;</div>
            <div class="gathalast">ආමොදිතා නරමරූ, බුද්ධබීජං කිර 
                <span class="note">(බුද්ධබීජඞ්කුරො (සී. ස්‍යා.))</span> අයං.
            </div>
        </div>
        <div class="paragraph" para="71">
            <span class="paranum">71</span>
            <div class="gatha"> උක්කුට්ඨිසද්දා වත්තන්ති, අප්ඵොටෙන්ති 
                <span class="note">(අප්ඵොඨෙන්ති (සී.))</span> හසන්ති ච;
            </div>
            <div class="gathalast">කතඤ්ජලී නමස්සන්ති, දසසහස්සී සදෙවකා.</div>
        </div>
        <div class="paragraph" para="72">
            <span class="paranum">72</span>
            <div class="gatha"> ‘‘යදිමස්ස 
                <pb ed="V" n="2.0299"/> ලොකනාථස්ස, විරජ්ඣිස්සාම සාසනං;
            </div>
            <div class="gathalast">අනාගතම්හි අද්ධානෙ, හෙස්සාම සම්මුඛා ඉමං.</div>
        </div>
        <div class="paragraph" para="73">
            <span class="paranum">73</span>
            <div class="gatha"> ‘‘යථා මනුස්සා නදිං තරන්තා, පටිතිත්ථං විරජ්ඣිය;</div>
            <div class="gathalast">හෙට්ඨාතිත්ථෙ ගහෙත්වාන, උත්තරන්ති මහානදිං.</div>
        </div>
        <div class="paragraph" para="74">
            <span class="paranum">74</span>
            <div class="gatha"> ‘‘එවමෙව මයං සබ්බෙ, යදි මුඤ්චාමිමං ජිනං;</div>
            <div class="gathalast">අනාගතම්හි අද්ධානෙ, හෙස්සාම සම්මුඛා ඉමං’’.</div>
        </div>
        <div class="paragraph" para="75">
            <span class="paranum">75</span>
            <div class="gatha"> දීපඞ්කරො 
                <pb ed="T" n="2.0424"/> ලොකවිදූ, ආහුතීනං පටිග්ගහො;
            </div>
            <div class="gathalast">මම කම්මං පකිත්තෙත්වා, දක්ඛිණං පාදමුද්ධරි.</div>
        </div>
        <div class="paragraph" para="76">
            <span class="paranum">76</span>
            <div class="gatha"> යෙ තත්ථාසුං ජිනපුත්තා, පදක්ඛිණමකංසු 
                <span class="note">(සබ්බෙ පදක්ඛිණමකංසු (ස්‍යා. ක.))</span> මං;
            </div>
            <div class="gathalast">දෙවා මනුස්සා අසුරා ච, අභිවාදෙත්වාන පක්කමුං.</div>
        </div>
        <div class="paragraph" para="77">
            <span class="paranum">77</span>
            <div class="gatha"> දස්සනං මෙ අතික්කන්තෙ, සසඞ්ඝෙ ලොකනායකෙ;</div>
            <div class="gathalast">සයනා වුට්ඨහිත්වාන, පල්ලඞ්කං ආභුජිං තදා.</div>
        </div>
        <div class="paragraph" para="78">
            <span class="paranum">78</span>
            <div class="gatha"> සුඛෙන සුඛිතො හොමි, පාමොජ්ජෙන පමොදිතො;</div>
            <div class="gathalast">පීතියා ච අභිස්සන්නො, පල්ලඞ්කං ආභුජිං තදා.</div>
        </div>
        <div class="paragraph" para="79">
            <span class="paranum">79</span>
            <div class="gatha"> පල්ලඞ්කෙන නිසීදිත්වා, එවං චින්තෙසහං තදා;</div>
            <div class="gathalast">‘‘වසීභූතො 
                <pb ed="P" n="0.0011"/> අහං ඣානෙ, අභිඤ්ඤාසු පාරමිංගතො 
                <span class="note">(අභිඤ්ඤාපාරමිං ගතො (සී.))</span>.
            </div>
        </div>
        <div class="paragraph" para="80">
            <span class="paranum">80</span>
            <div class="gatha"> ‘‘සහස්සියම්හි ලොකම්හි, ඉසයො නත්ථි මෙ සමා;</div>
            <div class="gathalast">අසමො ඉද්ධිධම්මෙසු, අලභිං ඊදිසං සුඛං.</div>
        </div>
        <div class="paragraph" para="81">
            <span class="paranum">81</span>
            <div class="gatha"> ‘‘පල්ලඞ්කාභුජනෙ මය්හං, දසසහස්සාධිවාසිනො;</div>
            <div class="gathalast">මහානාදං පවත්තෙසුං, ‘ධුවං බුද්ධො භවිස්සසි.</div>
        </div>
        <div class="paragraph" para="82">
            <span class="paranum">82</span>
            <div class="gatha"> ‘‘‘යා 
                <pb ed="M" n="2.0313"/> පුබ්බෙ බොධිසත්තානං, පල්ලඞ්කවරමාභුජෙ;
            </div>
            <div class="gathalast">නිමිත්තානි පදිස්සන්ති, තානි අජ්ජ පදිස්සරෙ.</div>
        </div>
        <div class="paragraph" para="83">
            <span class="paranum">83</span>
            <div class="gatha"> ‘‘‘සීතං බ්‍යපගතං හොති, උණ්හඤ්ච උපසම්මති;</div>
            <div class="gathalast">තානි අජ්ජ පදිස්සන්ති, ධුවං බුද්ධො භවිස්සසි.</div>
        </div>
        <div class="paragraph" para="84">
            <span class="paranum">84</span>
            <div class="gatha"> ‘‘‘දසසහස්සී ලොකධාතූ, නිස්සද්දා හොන්ති නිරාකුලා;</div>
            <div class="gathalast">තානි අජ්ජ පදිස්සන්ති, ධුවං බුද්ධො භවිස්සසි.</div>
        </div>
        <div class="paragraph" para="85">
            <span class="paranum">85</span>
            <div class="gatha"> ‘‘‘මහාවාතා 
                <pb ed="T" n="2.0425"/> න වායන්ති, න සන්දන්ති සවන්තියො;
            </div>
            <div class="gathalast">තානි අජ්ජ පදිස්සන්ති, ධුවං බුද්ධො භවිස්සසි.</div>
        </div>
        <div class="paragraph" para="86">
            <span class="paranum">86</span>
            <div class="gatha"> ‘‘‘ථලජා 
                <pb ed="V" n="2.0300"/> දකජා පුප්ඵා, සබ්බෙ පුප්ඵන්ති තාවදෙ;
            </div>
            <div class="gathalast">තෙපජ්ජ පුප්ඵිතා 
                <span class="note">(පුප්ඵිතානි (අට්ඨ.))</span> සබ්බෙ, ධුවං බුද්ධො භවිස්සසි.
            </div>
        </div>
        <div class="paragraph" para="87">
            <span class="paranum">87</span>
            <div class="gatha"> ‘‘‘ලතා වා යදි වා රුක්ඛා, ඵලභාරා හොන්ති තාවදෙ;</div>
            <div class="gathalast">තෙපජ්ජ ඵලිතා සබ්බෙ, ධුවං බුද්ධො භවිස්සසි.</div>
        </div>
        <div class="paragraph" para="88">
            <span class="paranum">88</span>
            <div class="gatha"> ‘‘‘ආකාසට්ඨා ච භූමට්ඨා, රතනා ජොතන්ති තාවදෙ;</div>
            <div class="gathalast">තෙපජ්ජ රතනා ජොතන්ති, ධුවං බුද්ධො භවිස්සසි.</div>
        </div>
        <div class="paragraph" para="89">
            <span class="paranum">89</span>
            <div class="gatha"> ‘‘‘මානුස්සකා ච දිබ්බා ච, තුරියා වජ්ජන්ති තාවදෙ;</div>
            <div class="gathalast">තෙපජ්ජුභො අභිරවන්ති, ධුවං බුද්ධො භවිස්සසි.</div>
        </div>
        <div class="paragraph" para="90">
            <span class="paranum">90</span>
            <div class="gatha"> ‘‘‘විචිත්‍රපුප්ඵා ගගනා, අභිවස්සන්ති තාවදෙ;</div>
            <div class="gathalast">තෙපි අජ්ජ පවස්සන්ති, ධුවං බුද්ධො භවිස්සසි.</div>
        </div>
        <div class="paragraph" para="91">
            <span class="paranum">91</span>
            <div class="gatha"> ‘‘‘මහාසමුද්දො ආභුජති, දසසහස්සී පකම්පති;</div>
            <div class="gathalast">තෙපජ්ජුභො අභිරවන්ති, ධුවං බුද්ධො භවිස්සසි.</div>
        </div>
        <div class="paragraph" para="92">
            <span class="paranum">92</span>
            <div class="gatha"> ‘‘‘නිරයෙපි දසසහස්සෙ, අග්ගී නිබ්බන්ති තාවදෙ;</div>
            <div class="gathalast">තෙපජ්ජ නිබ්බුතා අග්ගී, ධුවං බුද්ධො භවිස්සසි.</div>
        </div>
        <div class="paragraph" para="93">
            <span class="paranum">93</span>
            <div class="gatha"> ‘‘‘විමලො හොති සූරියො, සබ්බා දිස්සන්ති තාරකා;</div>
            <div class="gathalast">තෙපි අජ්ජ පදිස්සන්ති, ධුවං බුද්ධො භවිස්සසි.</div>
        </div>
        <div class="paragraph" para="94">
            <span class="paranum">94</span>
            <div class="gatha"> ‘‘‘අනොවට්ඨෙන 
                <span class="note">(අනොවුට්ඨෙන (ස්‍යා. ක.))</span> උදකං, මහියා උබ්භිජ්ජි තාවදෙ;
            </div>
            <div class="gathalast">තම්පජ්ජුබ්භිජ්ජතෙ මහියා, ධුවං බුද්ධො භවිස්සසි.</div>
        </div>
        <div class="paragraph" para="95">
            <span class="paranum">95</span>
            <div class="gatha"> ‘‘‘තාරාගණා 
                <pb ed="T" n="2.0426"/>
                <pb ed="M" n="2.0314"/> විරොචන්ති, නක්ඛත්තා ගගනමණ්ඩලෙ;
            </div>
            <div class="gathalast">විසාඛා චන්දිමා යුත්තා, ධුවං බුද්ධො භවිස්සසි.</div>
        </div>
        <div class="paragraph" para="96">
            <span class="paranum">96</span>
            <div class="gatha"> ‘‘‘බිලාසයා දරීසයා, නික්ඛමන්ති සකාසයා;</div>
            <div class="gathalast">තෙපජ්ජ ආසයා ඡුද්ධා, ධුවං බුද්ධො භවිස්සසි.</div>
        </div>
        <div class="paragraph" para="97">
            <span class="paranum">97</span>
            <div class="gatha"> ‘‘‘න හොන්ති අරතී සත්තානං, සන්තුට්ඨා හොන්ති තාවදෙ;</div>
            <div class="gathalast">තෙපජ්ජ සබ්බෙ සන්තුට්ඨා, ධුවං බුද්ධො භවිස්සසි.</div>
        </div>
        <div class="paragraph" para="98">
            <span class="paranum">98</span>
            <div class="gatha"> ‘‘‘රොගා තදුපසම්මන්ති, ජිඝච්ඡා ච විනස්සති;</div>
            <div class="gathalast">තානි 
                <pb ed="P" n="0.0012"/> අජ්ජ පදිස්සන්ති, ධුවං බුද්ධො භවිස්සසි.
            </div>
        </div>
        <div class="paragraph" para="99">
            <span class="paranum">99</span>
            <div class="gatha"> ‘‘‘රාගො තදා තනු හොති, දොසො මොහො විනස්සති;</div>
            <div class="gathalast">තෙපජ්ජ විගතා සබ්බෙ, ධුවං බුද්ධො භවිස්සසි.</div>
        </div>
        <div class="paragraph" para="100">
            <span class="paranum">100</span>
            <div class="gatha"> ‘‘‘භයං 
                <pb ed="V" n="2.0301"/> තදා න භවති, අජ්ජපෙතං පදිස්සති;
            </div>
            <div class="gathalast">තෙන ලිඞ්ගෙන ජානාම, ධුවං බුද්ධො භවිස්සසි.</div>
        </div>
        <div class="paragraph" para="101">
            <span class="paranum">101</span>
            <div class="gatha"> ‘‘‘රජොනුද්ධංසති උද්ධං, අජ්ජපෙතං පදිස්සති;</div>
            <div class="gathalast">තෙන ලිඞ්ගෙන ජානාම, ධුවං බුද්ධො භවිස්සසි.</div>
        </div>
        <div class="paragraph" para="102">
            <span class="paranum">102</span>
            <div class="gatha"> ‘‘‘අනිට්ඨගන්ධො පක්කමති, දිබ්බගන්ධො පවායති;</div>
            <div class="gathalast">සොපජ්ජ වායති ගන්ධො, ධුවං බුද්ධො භවිස්සසි.</div>
        </div>
        <div class="paragraph" para="103">
            <span class="paranum">103</span>
            <div class="gatha"> ‘‘‘සබ්බෙ දෙවා පදිස්සන්ති, ඨපයිත්වා අරූපිනො;</div>
            <div class="gathalast">තෙපජ්ජ සබ්බෙ දිස්සන්ති, ධුවං බුද්ධො භවිස්සසි.</div>
        </div>
        <div class="paragraph" para="104">
            <span class="paranum">104</span>
            <div class="gatha"> ‘‘‘යාවතා නිරයා නාම, සබ්බෙ දිස්සන්ති තාවදෙ;</div>
            <div class="gathalast">තෙපජ්ජ සබ්බෙ දිස්සන්ති, ධුවං බුද්ධො භවිස්සසි.</div>
        </div>
        <div class="paragraph" para="105">
            <span class="paranum">105</span>
            <div class="gatha"> ‘‘‘කුට්ටා 
                <pb ed="T" n="2.0427"/>
                <span class="note">(කුඩ්ඩා (සී.))</span> කවාටා සෙලා ච, න හොන්තාවරණා තදා;
            </div>
            <div class="gathalast">ආකාසභූතා තෙපජ්ජ, ධුවං බුද්ධො භවිස්සසි.</div>
        </div>
        <div class="paragraph" para="106">
            <span class="paranum">106</span>
            <div class="gatha"> ‘‘‘චුතී ච උපපත්ති ච, ඛණෙ තස්මිං න විජ්ජති;</div>
            <div class="gathalast">තානිපජ්ජ පදිස්සන්ති, ධුවං බුද්ධො භවිස්සසි.</div>
        </div>
        <div class="paragraph" para="107">
            <span class="paranum">107</span>
            <div class="gatha"> ‘‘‘දළ්හං පග්ගණ්හ වීරියං, මා නිවත්ත අභික්කම;</div>
            <div class="gathalast">මයම්පෙතං විජානාම, ධුවං බුද්ධො භවිස්සසි’’’.</div>
        </div>
        <div class="paragraph" para="108">
            <span class="paranum">108</span>
            <div class="gatha"> බුද්ධස්ස 
                <pb ed="M" n="2.0315"/> වචනං සුත්වා, දසසහස්සීනචූභයං;
            </div>
            <div class="gathalast">තුට්ඨහට්ඨො පමොදිතො, එවං චින්තෙසහං තදා.</div>
        </div>
        <div class="paragraph" para="109">
            <span class="paranum">109</span>
            <div class="gatha"> ‘‘අද්වෙජ්ඣවචනා බුද්ධා, අමොඝවචනා ජිනා;</div>
            <div class="gathalast">විතථං නත්ථි බුද්ධානං, ධුවං බුද්ධො භවාමහං.</div>
        </div>
        <div class="paragraph" para="110">
            <span class="paranum">110</span>
            <div class="gatha"> ‘‘යථා ඛිත්තං නභෙ ලෙඩ්ඩු, ධුවං පතති භූමියං;</div>
            <div class="gatha">තථෙව බුද්ධසෙට්ඨානං, වචනං ධුවසස්සතං;</div>
            <div class="gathalast">විතථං නත්ථි බුද්ධානං, ධුවං බුද්ධො භවාමහං.</div>
        </div>
        <div class="paragraph" para="111">
            <span class="paranum">111</span>
            <div class="gatha"> ‘‘යථාපි සබ්බසත්තානං, මරණං ධුවසස්සතං;</div>
            <div class="gatha">තථෙව බුද්ධසෙට්ඨානං, වචනං ධුවසස්සතං;</div>
            <div class="gathalast">විතථං නත්ථි බුද්ධානං, ධුවං බුද්ධො භවාමහං.</div>
        </div>
        <div class="paragraph" para="112">
            <span class="paranum">112</span>
            <div class="gatha"> ‘‘යථා රත්තික්ඛයෙ පත්තෙ, සූරියුග්ගමනං ධුවං;</div>
            <div class="gatha">තථෙව බුද්ධසෙට්ඨානං, වචනං ධුවසස්සතං;</div>
            <div class="gathalast">විතථං නත්ථි බුද්ධානං, ධුවං බුද්ධො භවාමහං.</div>
        </div>
        <div class="paragraph" para="113">
            <span class="paranum">113</span>
            <div class="gatha"> ‘‘යථා 
                <pb ed="V" n="2.0302"/> නික්ඛන්තසයනස්ස, සීහස්ස නදනං ධුවං;
            </div>
            <div class="gatha">තථෙව බුද්ධසෙට්ඨානං, වචනං ධුවසස්සතං;</div>
            <div class="gathalast">විතථං නත්ථි බුද්ධානං, ධුවං බුද්ධො භවාමහං.</div>
        </div>
        <div class="paragraph" para="114">
            <span class="paranum">114</span>
            <div class="gatha"> ‘‘යථා 
                <pb ed="T" n="2.0428"/> ආපන්නසත්තානං, භාරමොරොපනං ධුවං;
            </div>
            <div class="gatha">තථෙව 
                <pb ed="P" n="0.0013"/> බුද්ධසෙට්ඨානං, වචනං ධුවසස්සතං;
            </div>
            <div class="gathalast">විතථං නත්ථි බුද්ධානං, ධුවං බුද්ධො භවාමහං.</div>
        </div>
        <div class="paragraph" para="115">
            <span class="paranum">115</span>
            <div class="gatha"> ‘‘හන්ද බුද්ධකරෙ ධම්මෙ, විචිනාමි ඉතො චිතො;</div>
            <div class="gathalast">උද්ධං අධො දස දිසා, යාවතා ධම්මධාතුයා’’.</div>
        </div>
        <div class="paragraph" para="116">
            <span class="paranum">116</span>
            <div class="gatha"> විචිනන්තො තදා දක්ඛිං, පඨමං දානපාරමිං;</div>
            <div class="gathalast">පුබ්බකෙහි මහෙසීහි, අනුචිණ්ණං මහාපථං.</div>
        </div>
        <div class="paragraph" para="117">
            <span class="paranum">117</span>
            <div class="gatha"> ‘‘ඉමං ත්වං පඨමං තාව, දළ්හං කත්වා සමාදිය;</div>
            <div class="gathalast">දානපාරමිතං ගච්ඡ, යදි බොධිං පත්තුමිච්ඡසි.</div>
        </div>
        <div class="paragraph" para="118">
            <span class="paranum">118</span>
            <div class="gatha"> ‘‘යථාපි කුම්භො සම්පුණ්ණො, යස්ස කස්සචි අධො කතො;</div>
            <div class="gathalast">වමතෙ වුදකං නිස්සෙසං, න තත්ථ පරිරක්ඛති.</div>
        </div>
        <div class="paragraph" para="119">
            <span class="paranum">119</span>
            <div class="gatha"> ‘‘තථෙව 
                <pb ed="M" n="2.0316"/> යාචකෙ දිස්වා, හීනමුක්කට්ඨමජ්ඣිමෙ;
            </div>
            <div class="gathalast">දදාහි දානං නිස්සෙසං, කුම්භො විය අධො කතො.</div>
        </div>
        <div class="paragraph" para="120">
            <span class="paranum">120</span>
            <div class="gatha"> ‘‘නහෙතෙ එත්තකායෙව, බුද්ධධම්මා භවිස්සරෙ;</div>
            <div class="gathalast">අඤ්ඤෙපි විචිනිස්සාමි, යෙ ධම්මා බොධිපාචනා’’.</div>
        </div>
        <div class="paragraph" para="121">
            <span class="paranum">121</span>
            <div class="gatha"> විචිනන්තො තදා දක්ඛිං, දුතියං සීලපාරමිං;</div>
            <div class="gathalast">පුබ්බකෙහි මහෙසීහි, ආසෙවිතනිසෙවිතං.</div>
        </div>
        <div class="paragraph" para="122">
            <span class="paranum">122</span>
            <div class="gatha"> ‘‘ඉමං ත්වං දුතියං තාව, දළ්හං කත්වා සමාදිය;</div>
            <div class="gathalast">සීලපාරමිතං ගච්ඡ, යදි බොධිං පත්තුමිච්ඡසි.</div>
        </div>
        <div class="paragraph" para="123">
            <span class="paranum">123</span>
            <div class="gatha"> ‘‘යථාපි චමරී වාලං, කිස්මිඤ්චි පටිලග්ගිතං;</div>
            <div class="gathalast">උපෙති මරණං තත්ථ, න විකොපෙති වාලධිං.</div>
        </div>
        <div class="paragraph" para="124">
            <span class="paranum">124</span>
            <div class="gatha"> ‘‘තථෙව 
                <pb ed="T" n="2.0429"/> ත්වං චතූසු භූමීසු, සීලානි පරිපූරය;
            </div>
            <div class="gathalast">පරිරක්ඛ සබ්බදා සීලං, චමරී විය වාලධිං.</div>
        </div>
        <div class="paragraph" para="125">
            <span class="paranum">125</span>
            <div class="gatha"> ‘‘නහෙතෙ එත්තකායෙව, බුද්ධධම්මා භවිස්සරෙ;</div>
            <div class="gathalast">අඤ්ඤෙපි විචිනිස්සාමි, යෙ ධම්මා බොධිපාචනා’’.</div>
        </div>
        <div class="paragraph" para="126">
            <span class="paranum">126</span>
            <div class="gatha"> විචිනන්තො 
                <pb ed="V" n="2.0303"/> තදා දක්ඛිං, තතියං නෙක්ඛම්මපාරමිං;
            </div>
            <div class="gathalast">පුබ්බකෙහි මහෙසීහි, ආසෙවිතනිසෙවිතං.</div>
        </div>
        <div class="paragraph" para="127">
            <span class="paranum">127</span>
            <div class="gatha"> ‘‘ඉමං ත්වං තතියං තාව, දළ්හං කත්වා සමාදිය;</div>
            <div class="gathalast">නෙක්ඛම්මපාරමිතං ගච්ඡ, යදි බොධිං පත්තුමිච්ඡසි.</div>
        </div>
        <div class="paragraph" para="128">
            <span class="paranum">128</span>
            <div class="gatha"> ‘‘යථා අන්දුඝරෙ පුරිසො, චිරවුත්ථො දුඛට්ටිතො;</div>
            <div class="gathalast">න තත්ථ රාගං ජනෙසි, මුත්තිංයෙව ගවෙසති.</div>
        </div>
        <div class="paragraph" para="129">
            <span class="paranum">129</span>
            <div class="gatha"> ‘‘තථෙව ත්වං සබ්බභවෙ, පස්ස අන්දුඝරෙ විය;</div>
            <div class="gathalast">නෙක්ඛම්මාභිමුඛො හොහි, භවතො පරිමුත්තියා.</div>
        </div>
        <div class="paragraph" para="130">
            <span class="paranum">130</span>
            <div class="gatha"> ‘‘නහෙතෙ එත්තකායෙව, බුද්ධධම්මා භවිස්සරෙ;</div>
            <div class="gathalast">අඤ්ඤෙපි විචිනිස්සාමි, යෙ ධම්මා බොධිපාචනා’’.</div>
        </div>
        <div class="paragraph" para="131">
            <span class="paranum">131</span>
            <div class="gatha"> විචිනන්තො තදා දක්ඛිං, චතුත්ථං පඤ්ඤාපාරමිං;</div>
            <div class="gathalast">පුබ්බකෙහි මහෙසීහි, ආසෙවිතනිසෙවිතං.</div>
        </div>
        <div class="paragraph" para="132">
            <span class="paranum">132</span>
            <div class="gatha"> ‘‘ඉමං ත්වං චතුත්ථං තාව, දළ්හං කත්වා සමාදිය;</div>
            <div class="gathalast">පඤ්ඤාපාරමිතං 
                <pb ed="P" n="0.0014"/> ගච්ඡ, යදි බොධිං පත්තුමිච්ඡසි.
            </div>
        </div>
        <div class="paragraph" para="133">
            <span class="paranum">133</span>
            <div class="gatha"> ‘‘යථාපි 
                <pb ed="M" n="2.0317"/> භික්ඛු භික්ඛන්තො, හීනමුක්කට්ඨමජ්ඣිමෙ;
            </div>
            <div class="gathalast">කුලානි න විවජ්ජෙන්තො, එවං ලභති යාපනං.</div>
        </div>
        <div class="paragraph" para="134">
            <span class="paranum">134</span>
            <div class="gatha"> ‘‘තථෙව 
                <pb ed="T" n="2.0430"/> ත්වං සබ්බකාලං, පරිපුච්ඡං බුධං ජනං;
            </div>
            <div class="gathalast">පඤ්ඤාපාරමිතං ගන්ත්වා, සම්බොධිං පාපුණිස්සසි.</div>
        </div>
        <div class="paragraph" para="135">
            <span class="paranum">135</span>
            <div class="gatha"> ‘‘නහෙතෙ එත්තකායෙව, බුද්ධධම්මා භවිස්සරෙ;</div>
            <div class="gathalast">අඤ්ඤෙපි විචිනිස්සාමි, යෙ ධම්මා බොධිපාචනා’’.</div>
        </div>
        <div class="paragraph" para="136">
            <span class="paranum">136</span>
            <div class="gatha"> විචිනන්තො තදා දක්ඛිං, පඤ්චමං වීරියපාරමිං;</div>
            <div class="gathalast">පුබ්බකෙහි මහෙසීහි, ආසෙවිතනිසෙවිතං.</div>
        </div>
        <div class="paragraph" para="137">
            <span class="paranum">137</span>
            <div class="gatha"> ‘‘ඉමං ත්වං පඤ්චමං තාව, දළ්හං කත්වා සමාදිය;</div>
            <div class="gathalast">වීරියපාරමිතං ගච්ඡ, යදි බොධිං පත්තුමිච්ඡසි.</div>
        </div>
        <div class="paragraph" para="138">
            <span class="paranum">138</span>
            <div class="gatha"> ‘‘යථාපි සීහො මිගරාජා, නිසජ්ජට්ඨානචඞ්කමෙ;</div>
            <div class="gathalast">අලීනවීරියො හොති, පග්ගහිතමනො සදා.</div>
        </div>
        <div class="paragraph" para="139">
            <span class="paranum">139</span>
            <div class="gatha"> ‘‘තථෙව ත්වං 
                <span class="note">(ත්වංපි (සී.))</span> සබ්බභවෙ, පග්ගණ්හ වීරියං දළ්හං;
            </div>
            <div class="gathalast">වීරියපාරමිතං ගන්ත්වා, සම්බොධිං පාපුණිස්සසි.</div>
        </div>
        <div class="paragraph" para="140">
            <span class="paranum">140</span>
            <div class="gatha"> ‘‘නහෙතෙ 
                <pb ed="V" n="2.0304"/> එත්තකායෙව, බුද්ධධම්මා භවිස්සරෙ;
            </div>
            <div class="gathalast">අඤ්ඤෙපි විචිනිස්සාමි, යෙ ධම්මා බොධිපාචනා’’.</div>
        </div>
        <div class="paragraph" para="141">
            <span class="paranum">141</span>
            <div class="gatha"> විචිනන්තො තදා දක්ඛිං, ඡට්ඨමං ඛන්තිපාරමිං;</div>
            <div class="gathalast">පුබ්බකෙහි මහෙසීහි, ආසෙවිතනිසෙවිතං.</div>
        </div>
        <div class="paragraph" para="142">
            <span class="paranum">142</span>
            <div class="gatha"> ‘‘ඉමං ත්වං ඡට්ඨමං තාව, දළ්හං කත්වා සමාදිය;</div>
            <div class="gathalast">තත්ථ අද්වෙජ්ඣමානසො, සම්බොධිං පාපුණිස්සසි.</div>
        </div>
        <div class="paragraph" para="143">
            <span class="paranum">143</span>
            <div class="gatha"> ‘‘යථාපි පථවී නාම, සුචිම්පි අසුචිම්පි ච;</div>
            <div class="gathalast">සබ්බං සහති නික්ඛෙපං, න කරොති පටිඝං තයා.</div>
        </div>
        <div class="paragraph" para="144">
            <span class="paranum">144</span>
            <div class="gatha"> ‘‘තථෙව 
                <pb ed="T" n="2.0431"/> ත්වම්පි සබ්බෙසං, සම්මානාවමානක්ඛමො;
            </div>
            <div class="gathalast">ඛන්තිපාරමිතං ගන්ත්වා, සම්බොධිං පාපුණිස්සසි.</div>
        </div>
        <div class="paragraph" para="145">
            <span class="paranum">145</span>
            <div class="gatha"> ‘‘නහෙතෙ එත්තකායෙව, බුද්ධධම්මා භවිස්සරෙ;</div>
            <div class="gathalast">අඤ්ඤෙපි විචිනිස්සාමි, යෙ ධම්මා බොධිපාචනා’’.</div>
        </div>
        <div class="paragraph" para="146">
            <span class="paranum">146</span>
            <div class="gatha"> විචිනන්තො 
                <pb ed="M" n="2.0318"/> තදා දක්ඛිං, සත්තමං සච්චපාරමිං;
            </div>
            <div class="gathalast">පුබ්බකෙහි මහෙසීහි, ආසෙවිතනිසෙවිතං.</div>
        </div>
        <div class="paragraph" para="147">
            <span class="paranum">147</span>
            <div class="gatha"> ‘‘ඉමං ත්වං සත්තමං තාව, දළ්හං කත්වා සමාදිය;</div>
            <div class="gathalast">තත්ථ අද්වෙජ්ඣවචනො, සම්බොධිං පාපුණිස්සසි.</div>
        </div>
        <div class="paragraph" para="148">
            <span class="paranum">148</span>
            <div class="gatha"> ‘‘යථාපි ඔසධී නාම, තුලාභූතා සදෙවකෙ;</div>
            <div class="gathalast">සමයෙ උතුවස්සෙ වා, න වොක්කමති වීථිතො.</div>
        </div>
        <div class="paragraph" para="149">
            <span class="paranum">149</span>
            <div class="gatha"> ‘‘තථෙව ත්වම්පි සච්චෙසු, මා වොක්කම හි වීථිතො;</div>
            <div class="gathalast">සච්චපාරමිතං ගන්ත්වා, සම්බොධිං පාපුණිස්සසි.</div>
        </div>
        <div class="paragraph" para="150">
            <span class="paranum">150</span>
            <div class="gatha"> ‘‘නහෙතෙ එත්තකායෙව, බුද්ධධම්මා භවිස්සරෙ;</div>
            <div class="gathalast">අඤ්ඤෙපි විචිනිස්සාමි, යෙ ධම්මා බොධිපාචනා’’.</div>
        </div>
        <div class="paragraph" para="151">
            <span class="paranum">151</span>
            <div class="gatha"> විචිනන්තො තදා දක්ඛිං, අට්ඨමං අධිට්ඨානපාරමිං;</div>
            <div class="gathalast">පුබ්බකෙහි 
                <pb ed="P" n="0.0015"/> මහෙසීහි, ආසෙවිතනිසෙවිතං.
            </div>
        </div>
        <div class="paragraph" para="152">
            <span class="paranum">152</span>
            <div class="gatha"> ‘‘ඉමං ත්වං අට්ඨමං තාව, දළ්හං කත්වා සමාදිය;</div>
            <div class="gathalast">තත්ථ ත්වං අචලො හුත්වා, සම්බොධිං පාපුණිස්සසි.</div>
        </div>
        <div class="paragraph" para="153">
            <span class="paranum">153</span>
            <div class="gatha"> ‘‘යථාපි පබ්බතො සෙලො, අචලො සුප්පතිට්ඨිතො;</div>
            <div class="gathalast">න කම්පති භුසවාතෙහි, සකට්ඨානෙව තිට්ඨති.</div>
        </div>
        <div class="paragraph" para="154">
            <span class="paranum">154</span>
            <div class="gatha"> ‘‘තථෙව 
                <pb ed="T" n="2.0432"/>
                <pb ed="V" n="2.0305"/> ත්වම්පි අධිට්ඨානෙ, සබ්බදා අචලො භව;
            </div>
            <div class="gathalast">අධිට්ඨානපාරමිතං ගන්ත්වා, සම්බොධිං පාපුණිස්සසි.</div>
        </div>
        <div class="paragraph" para="155">
            <span class="paranum">155</span>
            <div class="gatha"> ‘‘නහෙතෙ එත්තකායෙව, බුද්ධධම්මා භවිස්සරෙ;</div>
            <div class="gathalast">අඤ්ඤෙපි විචිනිස්සාමි, යෙ ධම්මා බොධිපාචනා’’.</div>
        </div>
        <div class="paragraph" para="156">
            <span class="paranum">156</span>
            <div class="gatha"> විචිනන්තො තදා දක්ඛිං, නවමං මෙත්තාපාරමිං;</div>
            <div class="gathalast">පුබ්බකෙහි මහෙසීහි, ආසෙවිතනිසෙවිතං.</div>
        </div>
        <div class="paragraph" para="157">
            <span class="paranum">157</span>
            <div class="gatha"> ‘‘ඉමං ත්වං නවමං තාව, දළ්හං කත්වා සමාදිය;</div>
            <div class="gathalast">මෙත්තාය අසමො හොහි, යදි බොධිං පත්තුමිච්ඡසි.</div>
        </div>
        <div class="paragraph" para="158">
            <span class="paranum">158</span>
            <div class="gatha"> ‘‘යථාපි උදකං නාම, කල්‍යාණෙ පාපකෙ ජනෙ;</div>
            <div class="gathalast">සමං ඵරති සීතෙන, පවාහෙති රජොමලං.</div>
        </div>
        <div class="paragraph" para="159">
            <span class="paranum">159</span>
            <div class="gatha"> ‘‘තථෙව ත්වං හිතාහිතෙ, සමං මෙත්තාය භාවය;</div>
            <div class="gathalast">මෙත්තාපාරමිතං ගන්ත්වා, සම්බොධිං පාපුණිස්සසි.</div>
        </div>
        <div class="paragraph" para="160">
            <span class="paranum">160</span>
            <div class="gatha"> ‘‘නහෙතෙ 
                <pb ed="M" n="2.0319"/> එත්තකායෙව, බුද්ධධම්මා භවිස්සරෙ;
            </div>
            <div class="gathalast">අඤ්ඤෙපි විචිනිස්සාමි, යෙ ධම්මා බොධිපාචනා’’.</div>
        </div>
        <div class="paragraph" para="161">
            <span class="paranum">161</span>
            <div class="gatha"> විචිනන්තො තදා දක්ඛිං, දසමං උපෙක්ඛාපාරමිං;</div>
            <div class="gathalast">පුබ්බකෙහි මහෙසීහි, ආසෙවිතනිසෙවිතං.</div>
        </div>
        <div class="paragraph" para="162">
            <span class="paranum">162</span>
            <div class="gatha"> ‘‘ඉමං ත්වං දසමං තාව, දළ්හං කත්වා සමාදිය;</div>
            <div class="gathalast">තුලාභූතො දළ්හො හුත්වා, සම්බොධිං පාපුණිස්සසි.</div>
        </div>
        <div class="paragraph" para="163">
            <span class="paranum">163</span>
            <div class="gatha"> ‘‘යථාපි පථවී නාම, නික්ඛිත්තං අසුචිං සුචිං;</div>
            <div class="gathalast">උපෙක්ඛති උභොපෙතෙ, කොපානුනයවජ්ජිතා.</div>
        </div>
        <div class="paragraph" para="164">
            <span class="paranum">164</span>
            <div class="gatha"> ‘‘තථෙව 
                <pb ed="T" n="2.0433"/> ත්වං සුඛදුක්ඛෙ, තුලාභූතො සදා භව;
            </div>
            <div class="gathalast">උපෙක්ඛාපාරමිතං ගන්ත්වා, සම්බොධිං පාපුණිස්සසි.</div>
        </div>
        <div class="paragraph" para="165">
            <span class="paranum">165</span>
            <div class="gatha"> ‘‘එත්තකායෙව තෙ ලොකෙ, යෙ ධම්මා බොධිපාචනා;</div>
            <div class="gathalast">තතුද්ධං නත්ථි අඤ්ඤත්‍ර, දළ්හං තත්ථ පතිට්ඨහ’’.</div>
        </div>
        <div class="paragraph" para="166">
            <span class="paranum">166</span>
            <div class="gatha"> ඉමෙ ධම්මෙ සම්මසතො, සභාවසරසලක්ඛණෙ;</div>
            <div class="gathalast">ධම්මතෙජෙන වසුධා, දසසහස්සී පකම්පථ.</div>
        </div>
        <div class="paragraph" para="167">
            <span class="paranum">167</span>
            <div class="gatha"> චලතී රවතී පථවී, උච්ඡුයන්තංව පීළිතං;</div>
            <div class="gathalast">තෙලයන්තෙ යථා චක්කං, එවං කම්පති මෙදනී.</div>
        </div>
        <div class="paragraph" para="168">
            <span class="paranum">168</span>
            <div class="gatha"> යාවතා පරිසා ආසි, බුද්ධස්ස පරිවෙසනෙ;</div>
            <div class="gathalast">පවෙධමානා සා තත්ථ, මුච්ඡිතා සෙති භූමියං.</div>
        </div>
        <div class="paragraph" para="169">
            <span class="paranum">169</span>
            <div class="gatha"> ඝටානෙකසහස්සානි, කුම්භීනඤ්ච සතා බහූ;</div>
            <div class="gathalast">සඤ්චුණ්ණමථිතා තත්ථ, අඤ්ඤමඤ්ඤං පඝට්ටිතා.</div>
        </div>
        <div class="paragraph" para="170">
            <span class="paranum">170</span>
            <div class="gatha"> උබ්බිග්ගා 
                <pb ed="V" n="2.0306"/> තසිතා භීතා, භන්තා බ්‍යාථිතමානසා;
            </div>
            <div class="gathalast">මහාජනා 
                <pb ed="P" n="0.0016"/> සමාගම්ම, දීපඞ්කරමුපාගමුං.
            </div>
        </div>
        <div class="paragraph" para="171">
            <span class="paranum">171</span>
            <div class="gatha"> ‘‘කිං භවිස්සති ලොකස්ස, කල්‍යාණමථ පාපකං;</div>
            <div class="gathalast">සබ්බො උපද්දුතො ලොකො, තං විනොදෙහි චක්ඛුම’’.</div>
        </div>
        <div class="paragraph" para="172">
            <span class="paranum">172</span>
            <div class="gatha"> තෙසං තදා සඤ්ඤපෙසි, දීපඞ්කරො මහාමුනි;</div>
            <div class="gathalast">‘‘විසට්ඨා හොථ මා භෙථ 
                <span class="note">(භාථ (සබ්බත්ථ))</span>, ඉමස්මිං පථවිකම්පනෙ.
            </div>
        </div>
        <div class="paragraph" para="173">
            <span class="paranum">173</span>
            <div class="gatha"> ‘‘යමහං 
                <pb ed="M" n="2.0320"/> අජ්ජ බ්‍යාකාසිං, බුද්ධො ලොකෙ භවිස්සති;
            </div>
            <div class="gathalast">එසො සම්මසති ධම්මං, පුබ්බකං ජිනසෙවිතං.</div>
        </div>
        <div class="paragraph" para="174">
            <span class="paranum">174</span>
            <div class="gatha"> ‘‘තස්ස 
                <pb ed="T" n="2.0434"/> සම්මසතො ධම්මං, බුද්ධභූමිං අසෙසතො;
            </div>
            <div class="gathalast">තෙනායං කම්පිතා පථවී, දසසහස්සී සදෙවකෙ’’.</div>
        </div>
        <div class="paragraph" para="175">
            <span class="paranum">175</span>
            <div class="gatha"> බුද්ධස්ස වචනං සුත්වා, මනො නිබ්බායි තාවදෙ;</div>
            <div class="gathalast">සබ්බෙ මං උපසඞ්කම්ම, පුනාපි අභිවන්දිසුං.</div>
        </div>
        <div class="paragraph" para="176">
            <span class="paranum">176</span>
            <div class="gatha"> සමාදියිත්වා බුද්ධගුණං, දළ්හං කත්වාන මානසං;</div>
            <div class="gathalast">දීපඞ්කරං නමස්සිත්වා, ආසනා වුට්ඨහිං තදා.</div>
        </div>
        <div class="paragraph" para="177">
            <span class="paranum">177</span>
            <div class="gatha"> දිබ්බං මානුසකං පුප්ඵං, දෙවා මානුසකා උභො;</div>
            <div class="gathalast">සමොකිරන්ති පුප්ඵෙහි, වුට්ඨහන්තස්ස ආසනා.</div>
        </div>
        <div class="paragraph" para="178">
            <span class="paranum">178</span>
            <div class="gatha"> වෙදයන්ති ච තෙ සොත්ථිං, දෙවා මානුසකා උභො;</div>
            <div class="gathalast">‘‘මහන්තං පත්ථිතං තුය්හං, තං ලභස්සු යථිච්ඡිතං.</div>
        </div>
        <div class="paragraph" para="179">
            <span class="paranum">179</span>
            <div class="gatha"> ‘‘සබ්බීතියො විවජ්ජන්තු, සොකො රොගො විනස්සතු;</div>
            <div class="gathalast">මා තෙ භවන්ත්වන්තරායා 
                <span class="note">(භවත්වන්තරායො (සී. ස්‍යා.))</span>, ඵුස ඛිප්පං බොධිමුත්තමං.
            </div>
        </div>
        <div class="paragraph" para="180">
            <span class="paranum">180</span>
            <div class="gatha"> ‘‘යථාපි සමයෙ පත්තෙ, පුප්ඵන්ති පුප්ඵිනො දුමා;</div>
            <div class="gathalast">තථෙව ත්වං මහාවීර, බුද්ධඤාණෙන පුප්ඵසි.</div>
        </div>
        <div class="paragraph" para="181">
            <span class="paranum">181</span>
            <div class="gatha"> ‘‘යථා යෙ කෙචි සම්බුද්ධා, පූරයුං දස පාරමී;</div>
            <div class="gathalast">තථෙව ත්වං මහාවීර, පූරය දස පාරමී.</div>
        </div>
        <div class="paragraph" para="182">
            <span class="paranum">182</span>
            <div class="gatha"> ‘‘යථා යෙ කෙචි සම්බුද්ධා, බොධිමණ්ඩම්හි බුජ්ඣරෙ;</div>
            <div class="gathalast">තථෙව ත්වං මහාවීර, බුජ්ඣස්සු ජිනබොධියං.</div>
        </div>
        <div class="paragraph" para="183">
            <span class="paranum">183</span>
            <div class="gatha"> ‘‘යථා යෙ කෙචි සම්බුද්ධා, ධම්මචක්කං පවත්තයුං;</div>
            <div class="gathalast">තථෙව ත්වං මහාවීර, ධම්මචක්කං පවත්තය.</div>
        </div>
        <div class="paragraph" para="184">
            <span class="paranum">184</span>
            <div class="gatha"> ‘‘පුණ්ණමායෙ 
                <pb ed="T" n="2.0435"/>
                <pb ed="V" n="2.0307"/> යථා චන්දො, පරිසුද්ධො විරොචති;
            </div>
            <div class="gathalast">තථෙව ත්වං පුණ්ණමනො, විරොච දසසහස්සියං.</div>
        </div>
        <div class="paragraph" para="185">
            <span class="paranum">185</span>
            <div class="gatha"> ‘‘රාහුමුත්තො යථා සූරියො, තාපෙන අතිරොචති;</div>
            <div class="gathalast">තථෙව ලොකා මුඤ්චිත්වා, විරොච සිරියා තුවං.</div>
        </div>
        <div class="paragraph" para="186">
            <span class="paranum">186</span>
            <div class="gatha"> ‘‘යථා 
                <pb ed="M" n="2.0321"/> යා කාචි නදියො, ඔසරන්ති මහොදධිං;
            </div>
            <div class="gathalast">එවං සදෙවකා ලොකා, ඔසරන්තු තවන්තිකෙ’’.</div>
        </div>
        <div class="paragraph" para="187">
            <span class="paranum">187</span>
            <div class="gatha"> තෙහි ථුතප්පසත්ථො සො, දස ධම්මෙ සමාදිය;</div>
            <div class="gathalast">තෙ ධම්මෙ පරිපූරෙන්තො, පවනං පාවිසී තදාති.</div>
        </div>
    </div>
    <div class="centre ct_vagga ending">සුමෙධපත්ථනාකථා නිට්ඨිතා.</div>
</div>