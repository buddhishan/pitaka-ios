<div class="chapter ct_vagga" node-id="46210">
    <span class="chapter ct_vagga">12. මහාපරිවාරවග්ගො</span>
    <div class="chapter-contents">
        <div class="subhead ct_sutta" node-id="46211">
            <span class="subhead ct_sutta">1. මහාපරිවාරකත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘විපස්සී 
                        <pb ed="T" n="1.0210"/>
                        <pb ed="M" n="1.0161"/>
                        <pb ed="V" n="1.0147"/> නාම භගවා, ලොකජෙට්ඨො නරාසභො;
                    </div>
                    <div class="gathalast">අට්ඨසට්ඨිසහස්සෙහි, පාවිසි බන්ධුමං තදා.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘නගරා අභිනික්ඛම්ම, අගමං දීපචෙතියං;</div>
                    <div class="gathalast">අද්දසං විරජං බුද්ධං, ආහුතීනං පටිග්ගහං.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘චුල්ලාසීතිසහස්සානි, යක්ඛා මය්හං උපන්තිකෙ;</div>
                    <div class="gathalast">උපට්ඨහන්ති සක්කච්චං 
                        <span class="note">(මං නිච්චං (ක.))</span>, ඉන්දංව තිදසා ගණා.
                    </div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘භවනා 
                        <pb ed="P" n="1.0147"/> අභිනික්ඛම්ම, දුස්සං පග්ගය්හහං තදා;
                    </div>
                    <div class="gathalast">සිරසා අභිවාදෙසිං, තඤ්චාදාසිං මහෙසිනො.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘අහො බුද්ධො අහො ධම්මො, අහො නො සත්ථු සම්පදා;</div>
                    <div class="gathalast">බුද්ධස්ස ආනුභාවෙන, වසුධායං පකම්පථ.</div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ‘‘තඤ්ච අච්ඡරියං දිස්වා, අබ්භුතං ලොමහංසනං;</div>
                    <div class="gathalast">බුද්ධෙ චිත්තං පසාදෙමි, ද්විපදින්දම්හි තාදිනෙ.</div>
                </div>
                <div class="paragraph" para="7">
                    <span class="paranum">7</span>
                    <div class="gatha"> ‘‘සොහං චිත්තං පසාදෙත්වා, දුස්සං දත්වාන සත්ථුනො;</div>
                    <div class="gathalast">සරණඤ්ච උපාගච්ඡිං, සාමච්චො සපරිජ්ජනො.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘එකනවුතිතො කප්පෙ, යං කම්මමකරිං තදා;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘ඉතො පන්නරසෙ කප්පෙ, සොළසාසුං සුවාහනා 
                        <span class="note">(සොළසාසිංසු වාහනො (ස්‍යා.))</span>;
                    </div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘‘පටිසම්භිදා 
                        <pb ed="T" n="1.0211"/> චතස්සො, විමොක්ඛාපි ච අට්ඨිමෙ;
                    </div>
                    <div class="gathalast">ඡළභිඤ්ඤා සච්ඡිකතා, කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා මහාපරිවාරකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">මහාපරිවාරකත්ථෙරස්සාපදානං පඨමං.</div>
        </div>
        <div class="subhead ct_sutta" node-id="46212">
            <span class="subhead ct_sutta">2. සුමඞ්ගලත්ථෙරඅපදානං</span>
            <div class="subhead-contents">
                <div class="paragraph" para="11">
                    <span class="paranum">11</span>
                    <div class="gatha"> ‘‘අත්ථදස්සී 
                        <pb ed="M" n="1.0162"/>
                        <pb ed="V" n="1.0148"/> ජිනවරො, ලොකජෙට්ඨො නරාසභො;
                    </div>
                    <div class="gathalast">විහාරා අභිනික්ඛම්ම, තළාකං උපසඞ්කමි.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘න්හත්වා පිත්වා ච සම්බුද්ධො, උත්තරිත්වෙකචීවරො;</div>
                    <div class="gathalast">අට්ඨාසි භගවා තත්ථ, විලොකෙන්තො දිසොදිසං.</div>
                </div>
                <div class="paragraph" para="13">
                    <span class="paranum">13</span>
                    <div class="gatha"> ‘‘භවනෙ උපවිට්ඨොහං, අද්දසං ලොකනායකං;</div>
                    <div class="gathalast">හට්ඨො හට්ඨෙන චිත්තෙන, අප්ඵොටෙසිං අහං තදා.</div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘‘සතරංසිංව ජොතන්තං, පභාසන්තංව කඤ්චනං 
                        <span class="note">(ඉමිනා පාදද්වයෙන පුරිමපාදද්වයස්ස පුරතො භවිතබ්බං)</span>;
                    </div>
                    <div class="gathalast">නච්චගීතෙ පයුත්තොහං, පඤ්චඞ්ගතූරියම්හි ච.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘යං යං යොනුපපජ්ජාමි, දෙවත්තං අථ මානුසං;</div>
                    <div class="gathalast">සබ්බෙ සත්තෙ අභිභොමි, විපුලො හොති මෙ යසො 
                        <span class="note">(අයඤ්ච ගාථා පරිග්ගහෙතිගාථාය අනන්තරමෙව ඨාතුං යුත්තා)</span>.
                    </div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘නමො 
                        <pb ed="P" n="1.0148"/> තෙ පුරිසාජඤ්ඤ, නමො තෙ පුරිසුත්තම;
                    </div>
                    <div class="gathalast">අත්තානං තොසයිත්වාන, පරෙ තොසෙසි ත්වං මුනි.</div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘පරිග්ගහෙ 
                        <pb ed="T" n="1.0212"/>
                        <span class="note">(පරිග්ගය්හ (සී.), පරිග්ගහිත්වා (ස්‍යා.), පරිග්ගහෙන (ක.))</span> නිසීදිත්වා, හාසං කත්වාන සුබ්බතෙ;
                    </div>
                    <div class="gathalast">උපට්ඨහිත්වා සම්බුද්ධං, තුසිතං උපපජ්ජහං.</div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘සොළසෙතො කප්පසතෙ, ද්විනවඑකචින්තිතා;</div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා සුමඞ්ගලො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සුමඞ්ගලත්ථෙරස්සාපදානං දුතියං.</div>
        </div>
        <div class="subhead ct_sutta" node-id="46213">
            <span class="subhead ct_sutta">3. සරණගමනියත්ථෙරඅපදානං</span>
            <div class="subhead-contents">
                <div class="paragraph" para="20">
                    <span class="paranum">20</span>
                    <div class="gatha"> ‘‘උභින්නං දෙවරාජූනං, සඞ්ගාමො සමුපට්ඨිතො;</div>
                    <div class="gathalast">අහොසි සමුපබ්‍යූළ්හො 
                        <span class="note">(සමුපබ්බූළ්හො (සී.))</span>, මහාඝොසො අවත්තථ 
                        <span class="note">(පවත්තථ (සී.))</span>.
                    </div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘පදුමුත්තරො 
                        <pb ed="M" n="1.0163"/> ලොකවිදූ, ආහුතීනං පටිග්ගහො;
                    </div>
                    <div class="gathalast">අන්තලික්ඛෙ ඨිතො සත්ථා, සංවෙජෙසි මහාජනං.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘සබ්බෙ 
                        <pb ed="V" n="1.0149"/> දෙවා අත්තමනා, නික්ඛිත්තකවචාවුධා;
                    </div>
                    <div class="gathalast">සම්බුද්ධං අභිවාදෙත්වා, එකග්ගාසිංසු තාවදෙ.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘මය්හං 
                        <span class="note">(අම්හං (සී.))</span> සඞ්කප්පමඤ්ඤාය, වාචාසභිමුදීරයි;
                    </div>
                    <div class="gathalast">අනුකම්පකො ලොකවිදූ, නිබ්බාපෙසි මහාජනං.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘පදුට්ඨචිත්තො 
                        <pb ed="T" n="1.0213"/> මනුජො, එකපාණං විහෙඨයං;
                    </div>
                    <div class="gathalast">තෙන චිත්තප්පදොසෙන, අපායං උපපජ්ජති.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘සඞ්ගාමසීසෙ නාගොව, බහූ පාණෙ විහෙඨයං;</div>
                    <div class="gathalast">නිබ්බාපෙථ සකං චිත්තං, මා හඤ්ඤිත්ථො පුනප්පුනං.</div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘ද්වින්නම්පි යක්ඛරාජූනං, සෙනා සා විම්හිතා අහු 
                        <span class="note">(සෙනායො විම්හිතා අහූ (සී.), සෙනාපි සමිතා අහු (ස්‍යා.))</span>;
                    </div>
                    <div class="gathalast">සරණඤ්ච උපාගච්ඡුං, ලොකජෙට්ඨං සුතාදිනං.</div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘සඤ්ඤාපෙත්වාන 
                        <pb ed="P" n="1.0149"/> ජනතං, පදමුද්ධරි 
                        <span class="note">(උද්ධරි පන (සී. ස්‍යා.))</span> චක්ඛුමා;
                    </div>
                    <div class="gathalast">පෙක්ඛමානොව දෙවෙහි, පක්කාමි උත්තරාමුඛො.</div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘පඨමං සරණං ගච්ඡිං, ද්විපදින්දස්ස තාදිනො;</div>
                    <div class="gathalast">කප්පානං සතසහස්සං, දුග්ගතිං නුපපජ්ජහං.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘මහාදුන්දුභිනාමා ච, සොළසාසුං රථෙසභා;</div>
                    <div class="gathalast">තිංසකප්පසහස්සම්හි, රාජානො චක්කවත්තිනො.</div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා සරණගමනියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සරණගමනියත්ථෙරස්සාපදානං තතියං.</div>
        </div>
        <div class="subhead ct_sutta" node-id="46214">
            <span class="subhead ct_sutta">4. එකාසනියත්ථෙරඅපදානං</span>
            <div class="subhead-contents">
                <div class="paragraph" para="31">
                    <span class="paranum">31</span>
                    <div class="gatha"> ‘‘වරුණො නාම නාමෙන, දෙවරාජා අහං තදා;</div>
                    <div class="gathalast">උපට්ඨහෙසිං සම්බුද්ධං, සයොග්ගබලවාහනො.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘නිබ්බුතෙ 
                        <pb ed="T" n="1.0214"/>
                        <pb ed="M" n="1.0164"/> ලොකනාථම්හි, අත්ථදස්සීනරුත්තමෙ;
                    </div>
                    <div class="gathalast">තූරියං සබ්බමාදාය, අගමං බොධිමුත්තමං.</div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘වාදිතෙන ච නච්චෙන, සම්මතාළසමාහිතො;</div>
                    <div class="gathalast">සම්මුඛා විය සම්බුද්ධං, උපට්ඨිං බොධිමුත්තමං.</div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ‘‘උපට්ඨහිත්වා 
                        <pb ed="V" n="1.0150"/> තං බොධිං, ධරණීරුහපාදපං;
                    </div>
                    <div class="gathalast">පල්ලඞ්කං ආභුජිත්වාන, තත්ථ කාලඞ්කතො අහං.</div>
                </div>
                <div class="paragraph" para="35">
                    <span class="paranum">35</span>
                    <div class="gatha"> ‘‘සකකම්මාභිරද්ධොහං, පසන්නො බොධිමුත්තමෙ;</div>
                    <div class="gathalast">තෙන චිත්තප්පසාදෙන, නිම්මානං උපපජ්ජහං.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘සට්ඨිතූරියසහස්සානි, පරිවාරෙන්ති මං සදා;</div>
                    <div class="gathalast">මනුස්සෙසු ච දෙවෙසු, වත්තමානං භවාභවෙ.</div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘තිවිධග්ගී නිබ්බුතා මය්හං, භවා සබ්බෙ සමූහතා;</div>
                    <div class="gathalast">ධාරෙමි අන්තිමං දෙහං, සම්මාසම්බුද්ධසාසනෙ 
                        <span class="note">(අයඤ්ච ගාථා පටිසම්භිදා චතස්සෙතිගාථාය එකසම්බන්ධා භවිතං යුත්තා)</span>.
                    </div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘සුබාහූ 
                        <pb ed="P" n="1.0150"/> නාම නාමෙන, චතුත්තිංසාසු ඛත්තියා;
                    </div>
                    <div class="gathalast">සත්තරතනසම්පන්නා, පඤ්චකප්පසතෙ ඉතො.</div>
                </div>
                <div class="paragraph" para="39">
                    <span class="paranum">39</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා එකාසනියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">එකාසනියත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="46215">
            <span class="subhead ct_sutta">5. සුවණ්ණපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="40">
                    <span class="paranum">40</span>
                    <div class="gatha"> ‘‘විපස්සී 
                        <pb ed="T" n="1.0215"/> නාම භගවා, ලොකජෙට්ඨො නරාසභො;
                    </div>
                    <div class="gathalast">නිසින්නො ජනකායස්ස, දෙසෙසි අමතං පදං.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘තස්සාහං ධම්මං සුත්වාන, ද්විපදින්දස්ස තාදිනො;</div>
                    <div class="gathalast">සොණ්ණපුප්ඵානි චත්තාරි, බුද්ධස්ස අභිරොපයිං.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘සුවණ්ණච්ඡදනං ආසි, යාවතා පරිසා තදා;</div>
                    <div class="gathalast">බුද්ධාභා ච සුවණ්ණාභා, ආලොකො විපුලො අහු.</div>
                </div>
                <div class="paragraph" para="43">
                    <span class="paranum">43</span>
                    <div class="gatha"> ‘‘උදග්ගචිත්තො 
                        <pb ed="M" n="1.0165"/> සුමනො, වෙදජාතො කතඤ්ජලී;
                    </div>
                    <div class="gathalast">විත්තිසඤ්ජනනො තෙසං, දිට්ඨධම්මසුඛාවහො.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘ආයාචිත්වාන සම්බුද්ධං, වන්දිත්වාන ච සුබ්බතං;</div>
                    <div class="gathalast">පාමොජ්ජං ජනයිත්වාන, සකං භවනුපාගමිං.</div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘භවනෙ උපවිට්ඨොහං, බුද්ධසෙට්ඨං අනුස්සරිං;</div>
                    <div class="gathalast">තෙන චිත්තප්පසාදෙන, තුසිතං උපපජ්ජහං.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> ‘‘එකනවුතිතො 
                        <pb ed="V" n="1.0151"/> කප්පෙ, යං පුප්ඵමභිරොපයිං;
                    </div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘සොළසාසිංසු රාජානො, නෙමිසම්මතනාමකා;</div>
                    <div class="gathalast">තෙතාලීසෙ ඉතො කප්පෙ, චක්කවත්තී මහබ්බලා.</div>
                </div>
                <div class="paragraph" para="48">
                    <span class="paranum">48</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං 
                        <pb ed="T" n="1.0216"/> සුදං ආයස්මා සුවණ්ණපුප්ඵියො ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">සුවණ්ණපුප්ඵියත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="46216">
            <span class="subhead ct_sutta">6. චිතකපූජකත්ථෙරඅපදානං</span>
            <div class="subhead-contents">
                <div class="paragraph" para="49">
                    <span class="paranum">49</span>
                    <div class="gatha"> ‘‘වසාමි 
                        <pb ed="P" n="1.0151"/> රාජායතනෙ, සාමච්චො සපරිජ්ජනො;
                    </div>
                    <div class="gathalast">පරිනිබ්බුතෙ භගවති, සිඛිනො ලොකබන්ධුනො.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘පසන්නචිත්තො සුමනො, චිතකං අගමාසහං;</div>
                    <div class="gathalast">තූරියං තත්ථ වාදෙත්වා, ගන්ධමාලං සමොකිරිං.</div>
                </div>
                <div class="paragraph" para="51">
                    <span class="paranum">51</span>
                    <div class="gatha"> ‘‘චිතම්හි පූජං කත්වාන, වන්දිත්වා චිතකං අහං;</div>
                    <div class="gathalast">පසන්නචිත්තො සුමනො, සකං භවනුපාගමිං.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘භවනෙ උපවිට්ඨොහං, චිතපූජං අනුස්සරිං;</div>
                    <div class="gathalast">තෙන කම්මෙන ද්විපදින්ද, ලොකජෙට්ඨ නරාසභ.</div>
                </div>
                <div class="paragraph" para="53">
                    <span class="paranum">53</span>
                    <div class="gatha"> ‘‘අනුභොත්වාන සම්පත්තිං, දෙවෙසු මානුසෙසු ච;</div>
                    <div class="gathalast">පත්තොම්හි අචලං ඨානං, හිත්වා ජයපරාජයං.</div>
                </div>
                <div class="paragraph" para="54">
                    <span class="paranum">54</span>
                    <div class="gatha"> ‘‘එකත්තිංසෙ 
                        <pb ed="M" n="1.0166"/> ඉතො කප්පෙ, යං පුප්ඵමභිරොපයිං;
                    </div>
                    <div class="gathalast">දුග්ගතිං නාභිජානාමි, චිතපූජායිදං ඵලං.</div>
                </div>
                <div class="paragraph" para="55">
                    <span class="paranum">55</span>
                    <div class="gatha"> ‘‘එකූනතිංසකප්පම්හි, ඉතො සොළස රාජානො;</div>
                    <div class="gathalast">උග්ගතා නාම නාමෙන, චක්කවත්තී මහබ්බලා.</div>
                </div>
                <div class="paragraph" para="56">
                    <span class="paranum">56</span>
                    <div class="gatha"> ‘‘පටිසම්භිදා 
                        <pb ed="T" n="1.0217"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා චිතකපූජකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">චිතකපූජකත්ථෙරස්සාපදානං ඡට්ඨං.</div>
        </div>
        <div class="subhead ct_sutta" node-id="46217">
            <span class="subhead ct_sutta">7. බුද්ධසඤ්ඤකත්ථෙරඅපදානං</span>
            <div class="subhead-contents">
                <div class="paragraph" para="57">
                    <span class="paranum">57</span>
                    <div class="gatha"> ‘‘යදා 
                        <pb ed="V" n="1.0152"/> විපස්සී ලොකග්ගො, ආයුසඞ්ඛාරමොස්සජි;
                    </div>
                    <div class="gathalast">පථවී සම්පකම්පිත්ථ, මෙදනී ජලමෙඛලා.</div>
                </div>
                <div class="paragraph" para="58">
                    <span class="paranum">58</span>
                    <div class="gatha"> ‘‘ඔතතං විත්ථතං 
                        <span class="note">(ඔතතං විතතං (ස්‍යා.))</span> මය්හං, සුවිචිත්තවටංසකං 
                        <span class="note">(සුචිචිත්තං පපඤ්චකං (ස්‍යා.))</span>;
                    </div>
                    <div class="gathalast">භවනම්පි පකම්පිත්ථ, බුද්ධස්ස ආයුසඞ්ඛයෙ.</div>
                </div>
                <div class="paragraph" para="59">
                    <span class="paranum">59</span>
                    <div class="gatha"> ‘‘තාසො 
                        <pb ed="P" n="1.0152"/> මය්හං සමුප්පන්නො, භවනෙ සම්පකම්පිතෙ;
                    </div>
                    <div class="gathalast">උප්පාදො 
                        <span class="note">(උප්පාතො (?))</span> නු කිමත්ථාය, ආලොකො විපුලො අහු.
                    </div>
                </div>
                <div class="paragraph" para="60">
                    <span class="paranum">60</span>
                    <div class="gatha"> ‘‘වෙස්සවණො ඉධාගම්ම, නිබ්බාපෙසි මහාජනං;</div>
                    <div class="gathalast">පාණභූතෙ 
                        <span class="note">(පාණභුතං (ස්‍යා.), පාණභූනං (සී. ක.))</span> භයං නත්ථි, එකග්ගා හොථ සංවුතා 
                        <span class="note">(සගාරවා (ස්‍යා.))</span>.
                    </div>
                </div>
                <div class="paragraph" para="61">
                    <span class="paranum">61</span>
                    <div class="gatha"> ‘‘අහො බුද්ධො අහො ධම්මො, අහො නො සත්ථු සම්පදා;</div>
                    <div class="gathalast">යස්මිං උප්පජ්ජමානම්හි, පථවී 
                        <span class="note">(පඨවී (සී. ස්‍යා.))</span> සම්පකම්පති.
                    </div>
                </div>
                <div class="paragraph" para="62">
                    <span class="paranum">62</span>
                    <div class="gatha"> ‘‘බුද්ධානුභාවං කිත්තෙත්වා, කප්පං සග්ගම්හි මොදහං;</div>
                    <div class="gathalast">අවසෙසෙසු කප්පෙසු, කුසලං චරිතං 
                        <span class="note">(කරිතං (සී. ස්‍යා.), කාරිතං (ක.))</span> මයා.
                    </div>
                </div>
                <div class="paragraph" para="63">
                    <span class="paranum">63</span>
                    <div class="gatha"> ‘‘එකනවුතිතො 
                        <pb ed="T" n="1.0218"/> කප්පෙ, යං සඤ්ඤමලභිං තදා;
                    </div>
                    <div class="gathalast">දුග්ගතිං නාභිජානාමි, බුද්ධසඤ්ඤායිදං ඵලං.</div>
                </div>
                <div class="paragraph" para="64">
                    <span class="paranum">64</span>
                    <div class="gatha"> ‘‘ඉතො 
                        <pb ed="M" n="1.0167"/> චුද්දසකප්පම්හි, රාජා ආසිං පතාපවා;
                    </div>
                    <div class="gathalast">සමිතො නාම නාමෙන, චක්කවත්තී මහබ්බලො.</div>
                </div>
                <div class="paragraph" para="65">
                    <span class="paranum">65</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා බුද්ධසඤ්ඤකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">බුද්ධසඤ්ඤකත්ථෙරස්සාපදානං සත්තමං.</div>
        </div>
        <div class="subhead ct_sutta" node-id="46218">
            <span class="subhead ct_sutta">8. මග්ගසඤ්ඤකත්ථෙරඅපදානං</span>
            <div class="subhead-contents">
                <div class="paragraph" para="66">
                    <span class="paranum">66</span>
                    <div class="gatha"> ‘‘පදුමුත්තරබුද්ධස්ස, සාවකා වනචාරිනො;</div>
                    <div class="gathalast">විප්පනට්ඨා බ්‍රහාරඤ්ඤෙ, අන්ධාව අනුසුය්‍යරෙ 
                        <span class="note">(අනුසුයරෙ (සී.))</span>.
                    </div>
                </div>
                <div class="paragraph" para="67">
                    <span class="paranum">67</span>
                    <div class="gatha"> ‘‘අනුස්සරිත්වා 
                        <pb ed="V" n="1.0153"/> සම්බුද්ධං, පදුමුත්තරනායකං;
                    </div>
                    <div class="gathalast">තස්ස තෙ මුනිනො පුත්තා, විප්පනට්ඨා මහාවනෙ.</div>
                </div>
                <div class="paragraph" para="68">
                    <span class="paranum">68</span>
                    <div class="gatha"> ‘‘භවනා ඔරුහිත්වාන, අගමිං භික්ඛුසන්තිකං;</div>
                    <div class="gathalast">තෙසං මග්ගඤ්ච ආචික්ඛිං, භොජනඤ්ච අදාසහං.</div>
                </div>
                <div class="paragraph" para="69">
                    <span class="paranum">69</span>
                    <div class="gatha"> ‘‘තෙන කම්මෙන ද්විපදින්ද, ලොකජෙට්ඨ නරාසභ;</div>
                    <div class="gathalast">ජාතියා සත්තවස්සොහං, අරහත්තමපාපුණිං.</div>
                </div>
                <div class="paragraph" para="70">
                    <span class="paranum">70</span>
                    <div class="gatha"> ‘‘සචක්ඛූ 
                        <pb ed="T" n="1.0219"/> නාම නාමෙන, ද්වාදස චක්කවත්තිනො;
                    </div>
                    <div class="gathalast">සත්තරතනසම්පන්නා, පඤ්චකප්පසතෙ ඉතො.</div>
                </div>
                <div class="paragraph" para="71">
                    <span class="paranum">71</span>
                    <div class="gatha"> ‘‘පටිසම්භිදා 
                        <pb ed="P" n="1.0153"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා මග්ගසඤ්ඤකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">මග්ගසඤ්ඤකත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="46219">
            <span class="subhead ct_sutta">9. පච්චුපට්ඨානසඤ්ඤකත්ථෙරඅපදානං</span>
            <div class="subhead-contents">
                <div class="paragraph" para="72">
                    <span class="paranum">72</span>
                    <div class="gatha"> ‘‘අත්ථදස්සිම්හි සුගතෙ, නිබ්බුතෙ සමනන්තරා;</div>
                    <div class="gathalast">යක්ඛයොනිං උපපජ්ජිං, යසං පත්තො චහං තදා.</div>
                </div>
                <div class="paragraph" para="73">
                    <span class="paranum">73</span>
                    <div class="gatha"> ‘‘දුල්ලද්ධං 
                        <pb ed="M" n="1.0168"/> වත මෙ ආසි, දුප්පභාතං දුරුට්ඨිතං;
                    </div>
                    <div class="gathalast">යං මෙ භොගෙ විජ්ජමානෙ, පරිනිබ්බායි චක්ඛුමා.</div>
                </div>
                <div class="paragraph" para="74">
                    <span class="paranum">74</span>
                    <div class="gatha"> ‘‘මම සඞ්කප්පමඤ්ඤාය, සාගරො නාම සාවකො;</div>
                    <div class="gathalast">මමුද්ධරිතුකාමො සො, ආගච්ඡි මම සන්තිකං.</div>
                </div>
                <div class="paragraph" para="75">
                    <span class="paranum">75</span>
                    <div class="gatha"> ‘‘කිං නු සොචසි මා භායි, චර ධම්මං සුමෙධස;</div>
                    <div class="gathalast">අනුප්පදින්නා බුද්ධෙන, සබ්බෙසං බීජසම්පදා.</div>
                </div>
                <div class="paragraph" para="76">
                    <span class="paranum">76</span>
                    <div class="gatha"> ‘‘සො චෙ පූජෙය්‍ය සම්බුද්ධං, තිට්ඨන්තං ලොකනායකං;</div>
                    <div class="gathalast">ධාතුං සාසපමත්තම්පි, නිබ්බුතස්සාපි පූජයෙ.</div>
                </div>
                <div class="paragraph" para="77">
                    <span class="paranum">77</span>
                    <div class="gatha"> ‘‘සමෙ 
                        <pb ed="T" n="1.0220"/> චිත්තප්පසාදම්හි, සමං පුඤ්ඤං මහග්ගතං;
                    </div>
                    <div class="gathalast">තස්මා ථූපං කරිත්වාන, පූජෙහි ජිනධාතුයො.</div>
                </div>
                <div class="paragraph" para="78">
                    <span class="paranum">78</span>
                    <div class="gatha"> ‘‘සාගරස්ස වචො සුත්වා, බුද්ධථූපං අකාසහං;</div>
                    <div class="gathalast">පඤ්චවස්සෙ පරිචරිං, මුනිනො ථූපමුත්තමං.</div>
                </div>
                <div class="paragraph" para="79">
                    <span class="paranum">79</span>
                    <div class="gatha"> ‘‘තෙන 
                        <pb ed="V" n="1.0154"/> කම්මෙන ද්විපදින්ද, ලොකජෙට්ඨ නරාසභ;
                    </div>
                    <div class="gathalast">සම්පත්තිං අනුභොත්වාන, අරහත්තමපාපුණිං.</div>
                </div>
                <div class="paragraph" para="80">
                    <span class="paranum">80</span>
                    <div class="gatha"> ‘‘භූරිපඤ්ඤා ච චත්තාරො, සත්තකප්පසතෙ ඉතො;</div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="81">
                    <span class="paranum">81</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා පච්චුපට්ඨානසඤ්ඤකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">පච්චුපට්ඨානසඤ්ඤකත්ථෙරස්සාපදානං නවමං.</div>
        </div>
        <div class="subhead ct_sutta" node-id="462110">
            <span class="subhead ct_sutta">10. ජාතිපූජකත්ථෙරඅපදානං</span>
            <div class="subhead-contents">
                <div class="paragraph" para="82">
                    <span class="paranum">82</span>
                    <div class="gatha"> ‘‘ජායන්තස්ස 
                        <pb ed="P" n="1.0154"/> විපස්සිස්ස, ආලොකො විපුලො අහු;
                    </div>
                    <div class="gathalast">පථවී ච පකම්පිත්ථ, සසාගරා සපබ්බතා.</div>
                </div>
                <div class="paragraph" para="83">
                    <span class="paranum">83</span>
                    <div class="gatha"> ‘‘නෙමිත්තා ච වියාකංසු, බුද්ධො ලොකෙ භවිස්සති;</div>
                    <div class="gathalast">අග්ගො ච සබ්බසත්තානං, ජනතං උද්ධරිස්සති.</div>
                </div>
                <div class="paragraph" para="84">
                    <span class="paranum">84</span>
                    <div class="gatha"> ‘‘නෙමිත්තානං 
                        <pb ed="T" n="1.0221"/>
                        <pb ed="M" n="1.0169"/> සුණිත්වාන, ජාතිපූජමකාසහං;
                    </div>
                    <div class="gathalast">එදිසා පූජනා නත්ථි, යාදිසා ජාතිපූජනා.</div>
                </div>
                <div class="paragraph" para="85">
                    <span class="paranum">85</span>
                    <div class="gatha"> ‘‘සඞ්ඛරිත්වාන 
                        <span class="note">(සංහරිත්වාන (සී. ස්‍යා.), සඞ්කරිත්වාන (ක.))</span> කුසලං, සකං චිත්තං පසාදයිං.
                    </div>
                    <div class="gathalast">ජාතිපූජං කරිත්වාන, තත්ථ කාලඞ්කතො අහං.</div>
                </div>
                <div class="paragraph" para="86">
                    <span class="paranum">86</span>
                    <div class="gatha"> ‘‘යං යං යොනුපපජ්ජාමි, දෙවත්තං අථ මානුසං;</div>
                    <div class="gathalast">සබ්බෙ සත්තෙ අභිභොමි, ජාතිපූජායිදං ඵලං.</div>
                </div>
                <div class="paragraph" para="87">
                    <span class="paranum">87</span>
                    <div class="gatha"> ‘‘ධාතියො මං උපට්ඨන්ති, මම චිත්තවසානුගා;</div>
                    <div class="gathalast">න තා සක්කොන්ති කොපෙතුං, ජාතිපූජායිදං ඵලං.</div>
                </div>
                <div class="paragraph" para="88">
                    <span class="paranum">88</span>
                    <div class="gatha"> ‘‘එකනවුතිතො කප්පෙ, යං පූජමකරිං තදා;</div>
                    <div class="gathalast">දුග්ගතිං නාභිජානාමි, ජාතිපූජායිදං ඵලං.</div>
                </div>
                <div class="paragraph" para="89">
                    <span class="paranum">89</span>
                    <div class="gatha"> ‘‘සුපාරිචරියා නාම, චතුත්තිංස ජනාධිපා;</div>
                    <div class="gathalast">ඉතො තතියකප්පම්හි, චක්කවත්තී මහබ්බලා.</div>
                </div>
                <div class="paragraph" para="90">
                    <span class="paranum">90</span>
                    <div class="gatha"> ‘‘පටිසම්භිදා 
                        <pb ed="V" n="1.0155"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා ජාතිපූජකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">ජාතිපූජකත්ථෙරස්සාපදානං දසමං.</div>
        </div>
    </div>
    <div class="centre ct_vagga ending">මහාපරිවාරවග්ගො ද්වාදසමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">පරිවාරසුමඞ්ගලා, සරණාසනපුප්ඵියා;</div>
        <div class="ct_vagga gatha">චිතපූජී බුද්ධසඤ්ඤී, මග්ගුපට්ඨානජාතිනා;</div>
        <div class="gathalast ct_vagga">ගාථායො 
            <pb ed="T" n="1.0222"/> නවුති වුත්තා, ගණිතායො විභාවිහි.
        </div>
    </div>
</div>