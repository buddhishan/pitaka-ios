<div class="chapter ct_vagga" node-id="38290">
    <span class="chapter ct_vagga">20. මග්ගවග්ගො</span>
    <div class="chapter-contents">
        <div class="paragraph" para="273">
            <span class="paranum">273</span>
            <div class="gatha"> මග්ගානට්ඨඞ්ගිකො 
                <pb ed="V" n="0.0048"/>
                <pb ed="P" n="0.0040"/> සෙට්ඨො, සච්චානං චතුරො පදා;
            </div>
            <div class="gathalast">විරාගො සෙට්ඨො ධම්මානං, ද්විපදානඤ්ච චක්ඛුමා.</div>
        </div>
        <div class="paragraph" para="274">
            <span class="paranum">274</span>
            <div class="gatha"> එසෙව 
                <span class="note">(එසොව (සී. පී.))</span> මග්ගො නත්ථඤ්ඤො, දස්සනස්ස විසුද්ධියා;
            </div>
            <div class="gathalast">එතඤ්හි තුම්හෙ පටිපජ්ජථ, මාරස්සෙතං පමොහනං.</div>
        </div>
        <div class="paragraph" para="275">
            <span class="paranum">275</span>
            <div class="gatha"> එතඤ්හි තුම්හෙ පටිපන්නා, දුක්ඛස්සන්තං කරිස්සථ;</div>
            <div class="gathalast">අක්ඛාතො වො 
                <span class="note">(අක්ඛාතො වෙ (සී. පී.))</span> මයා මග්ගො, අඤ්ඤාය සල්ලකන්තනං 
                <span class="note">(සල්ලසන්ථනං (සී. පී.), සල්ලසත්ථනං (ස්‍යා.))</span>.
            </div>
        </div>
        <div class="paragraph" para="276">
            <span class="paranum">276</span>
            <div class="gatha"> තුම්හෙහි කිච්චමාතප්පං, අක්ඛාතාරො තථාගතා;</div>
            <div class="gathalast">පටිපන්නා පමොක්ඛන්ති, ඣායිනො මාරබන්ධනා.</div>
        </div>
        <div class="paragraph" para="277">
            <span class="paranum">277</span>
            <div class="gatha"> ‘‘සබ්බෙ 
                <pb ed="M" n="0.0053"/> සඞ්ඛාරා අනිච්චා’’ති, යදා පඤ්ඤාය පස්සති;
            </div>
            <div class="gathalast">අථ 
                <pb ed="T" n="0.0052"/> නිබ්බින්දති දුක්ඛෙ, එස මග්ගො විසුද්ධියා.
            </div>
        </div>
        <div class="paragraph" para="278">
            <span class="paranum">278</span>
            <div class="gatha"> ‘‘සබ්බෙ සඞ්ඛාරා දුක්ඛා’’ති, යදා පඤ්ඤාය පස්සති;</div>
            <div class="gathalast">අථ නිබ්බින්දති දුක්ඛෙ, එස මග්ගො විසුද්ධියා.</div>
        </div>
        <div class="paragraph" para="279">
            <span class="paranum">279</span>
            <div class="gatha"> ‘‘සබ්බෙ ධම්මා අනත්තා’’ති, යදා පඤ්ඤාය පස්සති;</div>
            <div class="gathalast">අථ නිබ්බින්දති දුක්ඛෙ, එස මග්ගො විසුද්ධියා.</div>
        </div>
        <div class="paragraph" para="280">
            <span class="paranum">280</span>
            <div class="gatha"> උට්ඨානකාලම්හි අනුට්ඨහානො, යුවා බලී ආලසියං උපෙතො;</div>
            <div class="gathalast">සංසන්නසඞ්කප්පමනො 
                <span class="note">(අසම්පන්නසඞ්කප්පමනො (ක.))</span> කුසීතො, පඤ්ඤාය මග්ගං අලසො න වින්දති.
            </div>
        </div>
        <div class="paragraph" para="281">
            <span class="paranum">281</span>
            <div class="gatha"> වාචානුරක්ඛී 
                <pb ed="V" n="0.0049"/>
                <pb ed="P" n="0.0041"/> මනසා සුසංවුතො, කායෙන ච නාකුසලං කයිරා 
                <span class="note">(අකුසලං න කයිරා (සී. ස්‍යා. කං. පී.))</span>;
            </div>
            <div class="gathalast">එතෙ තයො කම්මපථෙ විසොධයෙ, ආරාධයෙ මග්ගමිසිප්පවෙදිතං.</div>
        </div>
        <div class="paragraph" para="282">
            <span class="paranum">282</span>
            <div class="gatha"> යොගා වෙ ජායතී 
                <span class="note">(ජායතෙ (කත්ථචි))</span> භූරි, අයොගා භූරිසඞ්ඛයො;
            </div>
            <div class="gatha">එතං ද්වෙධාපථං ඤත්වා, භවාය විභවාය ච;</div>
            <div class="gathalast">තථාත්තානං නිවෙසෙය්‍ය, යථා භූරි පවඩ්ඪති.</div>
        </div>
        <div class="paragraph" para="283">
            <span class="paranum">283</span>
            <div class="gatha"> වනං 
                <pb ed="M" n="0.0054"/> ඡින්දථ මා රුක්ඛං, වනතො ජායතෙ භයං;
            </div>
            <div class="gathalast">ඡෙත්වා වනඤ්ච වනථඤ්ච, නිබ්බනා හොථ භික්ඛවො.</div>
        </div>
        <div class="paragraph" para="284">
            <span class="paranum">284</span>
            <div class="gatha"> යාව හි වනථො න ඡිජ්ජති, අණුමත්තොපි නරස්ස නාරිසු;</div>
            <div class="gathalast">පටිබද්ධමනොව 
                <span class="note">(පටිබන්ධමනොව (ක.))</span> තාව සො, වච්ඡො ඛීරපකොව 
                <span class="note">(ඛීරපානොව (පී.))</span> මාතරි.
            </div>
        </div>
        <div class="paragraph" para="285">
            <span class="paranum">285</span>
            <div class="gatha"> උච්ඡින්ද 
                <pb ed="T" n="0.0053"/> සිනෙහමත්තනො කුමුදං සාරදිකංව 
                <span class="note">(පාණිනා)</span>;
            </div>
            <div class="gathalast">සන්තිමග්ගමෙව බ්‍රූහය, නිබ්බානං සුගතෙන දෙසිතං.</div>
        </div>
        <div class="paragraph" para="286">
            <span class="paranum">286</span>
            <div class="gatha"> ඉධ වස්සං වසිස්සාමි, ඉධ හෙමන්තගිම්හිසු;</div>
            <div class="gathalast">ඉති බාලො විචින්තෙති, අන්තරායං න බුජ්ඣති.</div>
        </div>
        <div class="paragraph" para="287">
            <span class="paranum">287</span>
            <div class="gatha"> තං පුත්තපසුසම්මත්තං, බ්‍යාසත්තමනසං නරං;</div>
            <div class="gathalast">සුත්තං ගාමං මහොඝොව, මච්චු ආදාය ගච්ඡති.</div>
        </div>
        <div class="paragraph" para="288">
            <span class="paranum">288</span>
            <div class="gatha"> න 
                <pb ed="P" n="0.0042"/> සන්ති පුත්තා තාණාය, න පිතා නාපි බන්ධවා;
            </div>
            <div class="gathalast">අන්තකෙනාධිපන්නස්ස, නත්ථි ඤාතීසු තාණතා.</div>
        </div>
        <div class="paragraph" para="289">
            <span class="paranum">289</span>
            <div class="gatha"> එතමත්ථවසං ඤත්වා, පණ්ඩිතො සීලසංවුතො;</div>
            <div class="gathalast">නිබ්බානගමනං මග්ගං, ඛිප්පමෙව විසොධයෙ.</div>
        </div>
    </div>
    <div class="centre ct_vagga ending">මග්ගවග්ගො වීසතිමො නිට්ඨිතො.</div>
</div>