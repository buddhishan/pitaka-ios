<div class="chapter ct_vagga" node-id="48360">
    <span class="chapter ct_vagga">27. ගොතමබුද්ධවංසො</span>
    <div class="chapter-contents">
        <div class="paragraph" para="1">
            <span class="paranum">1</span>
            <div class="gatha"> අහමෙතරහි 
                <pb ed="V" n="2.0364"/>
                <pb ed="P" n="0.0065"/> සම්බුද්ධො 
                <span class="note">(බුද්ධො (සී.))</span>, ගොතමො සක්‍යවඩ්ඪනො;
            </div>
            <div class="gathalast">පධානං පදහිත්වාන, පත්තො සම්බොධිමුත්තමං.</div>
        </div>
        <div class="paragraph" para="2">
            <span class="paranum">2</span>
            <div class="gatha"> බ්‍රහ්මුනා 
                <pb ed="M" n="2.0380"/> යාචිතො සන්තො, ධම්මචක්කං පවත්තයිං;
            </div>
            <div class="gathalast">අට්ඨාරසන්නං කොටීනං, පඨමාභිසමයො අහු.</div>
        </div>
        <div class="paragraph" para="3">
            <span class="paranum">3</span>
            <div class="gatha"> තතො පරඤ්ච දෙසෙන්තෙ, නරදෙවසමාගමෙ;</div>
            <div class="gathalast">ගණනාය න වත්තබ්බො, දුතියාභිසමයො අහු.</div>
        </div>
        <div class="paragraph" para="4">
            <span class="paranum">4</span>
            <div class="gatha"> ඉධෙවාහං එතරහි, ඔවදිං මම අත්‍රජං;</div>
            <div class="gathalast">ගණනාය න වත්තබ්බො, තතියාභිසමයො අහු.</div>
        </div>
        <div class="paragraph" para="5">
            <span class="paranum">5</span>
            <div class="gatha"> එකොසි සන්නිපාතො මෙ, සාවකානං මහෙසිනං;</div>
            <div class="gathalast">අඩ්ඪතෙළසසතානං, භික්ඛූනාසි සමාගමො.</div>
        </div>
        <div class="paragraph" para="6">
            <span class="paranum">6</span>
            <div class="gatha"> විරොචමානො විමලො, භික්ඛුසඞ්ඝස්ස මජ්ඣගො;</div>
            <div class="gathalast">දදාමි පත්ථිතං සබ්බං, මණීව සබ්බකාමදො.</div>
        </div>
        <div class="paragraph" para="7">
            <span class="paranum">7</span>
            <div class="gatha"> ඵලමාකඞ්ඛමානානං 
                <pb ed="T" n="2.0544"/>, භවච්ඡන්දජහෙසිනං;
            </div>
            <div class="gathalast">චතුසච්චං පකාසෙමි, අනුකම්පාය පාණිනං.</div>
        </div>
        <div class="paragraph" para="8">
            <span class="paranum">8</span>
            <div class="gatha"> දසවීසසහස්සානං, ධම්මාභිසමයො අහු;</div>
            <div class="gathalast">එකද්වින්නං අභිසමයො, ගණනාතො අසඞ්ඛියො.</div>
        </div>
        <div class="paragraph" para="9">
            <span class="paranum">9</span>
            <div class="gatha"> විත්ථාරිකං බාහුජඤ්ඤං, ඉද්ධං ඵීතං සුඵුල්ලිතං;</div>
            <div class="gathalast">ඉධ මය්හං සක්‍යමුනිනො, සාසනං සුවිසොධිතං.</div>
        </div>
        <div class="paragraph" para="10">
            <span class="paranum">10</span>
            <div class="gatha"> අනාසවා වීතරාගා, සන්තචිත්තා සමාහිතා;</div>
            <div class="gathalast">භික්ඛූනෙකසතා සබ්බෙ, පරිවාරෙන්ති මං සදා.</div>
        </div>
        <div class="paragraph" para="11">
            <span class="paranum">11</span>
            <div class="gatha"> ඉදානි යෙ එතරහි, ජහන්ති මානුසං භවං;</div>
            <div class="gathalast">අප්පත්තමානසා සෙඛා, තෙ භික්ඛූ විඤ්ඤුගරහිතා.</div>
        </div>
        <div class="paragraph" para="12">
            <span class="paranum">12</span>
            <div class="gatha"> අරියඤ්ච සංථොමයන්තා, සදා ධම්මරතා ජනා;</div>
            <div class="gathalast">බුජ්ඣිස්සන්ති සතිමන්තො, සංසාරසරිතං ගතා.</div>
        </div>
        <div class="paragraph" para="13">
            <span class="paranum">13</span>
            <div class="gatha"> නගරං කපිලවත්ථු මෙ, රාජා සුද්ධොදනො පිතා;</div>
            <div class="gathalast">මය්හං ජනෙත්තිකා මාතා, මායාදෙවීති වුච්චති.</div>
        </div>
        <div class="paragraph" para="14">
            <span class="paranum">14</span>
            <div class="gatha"> එකූනතිංසවස්සානි 
                <pb ed="V" n="2.0365"/>, අගාරං අජ්ඣහං වසිං;
            </div>
            <div class="gathalast">රම්මො සුරම්මො සුභකො, තයො පාසාදමුත්තමා.</div>
        </div>
        <div class="paragraph" para="15">
            <span class="paranum">15</span>
            <div class="gatha"> චත්තාරීසසහස්සානි, නාරියො සමලඞ්කතා;</div>
            <div class="gathalast">භද්දකඤ්චනා නාම නාරී, රාහුලො නාම අත්‍රජො.</div>
        </div>
        <div class="paragraph" para="16">
            <span class="paranum">16</span>
            <div class="gatha"> නිමිත්තෙ 
                <pb ed="M" n="2.0381"/> චතුරො දිස්වා, අස්සයානෙන නික්ඛමිං;
            </div>
            <div class="gathalast">ඡබ්බස්සං 
                <pb ed="T" n="2.0545"/> පධානචාරං, අචරිං දුක්කරං අහං.
            </div>
        </div>
        <div class="paragraph" para="17">
            <span class="paranum">17</span>
            <div class="gatha"> බාරාණසියං 
                <pb ed="P" n="0.0066"/> ඉසිපතනෙ, චක්කං පවත්තිතං මයා;
            </div>
            <div class="gathalast">අහං ගොතමසම්බුද්ධො, සරණං සබ්බපාණිනං.</div>
        </div>
        <div class="paragraph" para="18">
            <span class="paranum">18</span>
            <div class="gatha"> කොලිතො උපතිස්සො ච, ද්වෙ භික්ඛූ අග්ගසාවකා;</div>
            <div class="gathalast">ආනන්දො නාමුපට්ඨාකො, සන්තිකාවචරො මම;</div>
            <div class="gathalast">ඛෙමා උප්පලවණ්ණා ච, භික්ඛුනී අග්ගසාවිකා.</div>
        </div>
        <div class="paragraph" para="19">
            <span class="paranum">19</span>
            <div class="gatha"> චිත්තො හත්ථාළවකො ච, අග්ගුපට්ඨාකුපාසකා;</div>
            <div class="gathalast">නන්දමාතා ච උත්තරා, අග්ගුපට්ඨිකුපාසිකා.</div>
        </div>
        <div class="paragraph" para="20">
            <span class="paranum">20</span>
            <div class="gatha"> අහං අස්සත්ථමූලම්හි, පත්තො සම්බොධිමුත්තමං;</div>
            <div class="gathalast">බ්‍යාමප්පභා සදා මය්හං, සොළසහත්ථමුග්ගතා.</div>
        </div>
        <div class="paragraph" para="21">
            <span class="paranum">21</span>
            <div class="gatha"> අප්පං වස්සසතං ආයු, ඉදානෙතරහි විජ්ජති;</div>
            <div class="gathalast">තාවතා තිට්ඨමානොහං, තාරෙමි ජනතං බහුං.</div>
        </div>
        <div class="paragraph" para="22">
            <span class="paranum">22</span>
            <div class="gatha"> ඨපයිත්වාන ධම්මුක්කං, පච්ඡිමං ජනබොධනං;</div>
            <div class="gatha">අහම්පි නචිරස්සෙව, සද්ධිං සාවකසඞ්ඝතො;</div>
            <div class="gathalast">ඉධෙව පරිනිබ්බිස්සං, අග්ගී වාහාරසඞ්ඛයා.</div>
        </div>
        <div class="paragraph" para="23">
            <span class="paranum">23</span>
            <div class="gatha"> තානි ච අතුලතෙජානි, ඉමානි ච දසබලානි 
                <span class="note">(යසබලානි (අට්ඨ.))</span>;
            </div>
            <div class="gathalast">අයඤ්ච ගුණධාරණො දෙහො, ද්වත්තිංසවරලක්ඛණවිචිත්තො.</div>
        </div>
        <div class="paragraph" para="24">
            <span class="paranum">24</span>
            <div class="gatha"> දස දිසා පභාසෙත්වා, සතරංසීව ඡප්පභා;</div>
            <div class="gathalast">සබ්බං තමන්තරහිස්සන්ති, නනු රිත්තා සබ්බසඞ්ඛාරාති.</div>
        </div>
    </div>
    <div class="centre ct_vagga ending">ගොතමස්ස භගවතො වංසො පඤ්චවීසතිමො.</div>
</div>