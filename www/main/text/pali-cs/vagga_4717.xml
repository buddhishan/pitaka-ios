<div class="chapter ct_vagga" node-id="47170">
    <span class="chapter ct_vagga">50. කිඞ්කණිපුප්ඵවග්ගො</span>
    <div class="chapter-contents">
        <div class="subhead ct_sutta" node-id="47171">
            <span class="subhead ct_sutta">1. තිකිඞ්කණිපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘කණිකාරංව 
                        <pb ed="T" n="2.0125"/>
                        <pb ed="M" n="2.0074"/>
                        <pb ed="V" n="2.0073"/> ජොතන්තං, නිසින්නං පබ්බතන්තරෙ;
                    </div>
                    <div class="gathalast">අද්දසං විරජං බුද්ධං, විපස්සිං ලොකනායකං.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘තීණි කිඞ්කණිපුප්ඵානි, පග්ගය්හ අභිරොපයිං;</div>
                    <div class="gathalast">සම්බුද්ධමභිපූජෙත්වා, ගච්ඡාමි දක්ඛිණාමුඛො.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘තෙන කම්මෙන සුකතෙන, චෙතනාපණිධීහි ච;</div>
                    <div class="gathalast">ජහිත්වා මානුසං දෙහං, තාවතිංසමගච්ඡහං.</div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘එකනවුතිතො කප්පෙ, යං බුද්ධමභිපූජයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘කිලෙසා 
                        <pb ed="P" n="2.0434"/> ඣාපිතා මය්හං, භවා සබ්බෙ සමූහතා;
                    </div>
                    <div class="gathalast">නාගොව බන්ධනං ඡෙත්වා, විහරාමි අනාසවො.</div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ‘‘ස්වාගතං වත මෙ ආසි, මම බුද්ධස්ස සන්තිකෙ;</div>
                    <div class="gathalast">තිස්සො විජ්ජා අනුප්පත්තා, කතං බුද්ධස්ස සාසනං.</div>
                </div>
                <div class="paragraph" para="7">
                    <span class="paranum">7</span>
                    <div class="gatha"> ‘‘පටිසම්භිදා චතස්සො, විමොක්ඛාපි ච අට්ඨිමෙ;</div>
                    <div class="gathalast">ඡළභිඤ්ඤා සච්ඡිකතා, කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා තිකිඞ්කණිපුප්ඵියො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">තිකිඞ්කණිපුප්ඵියත්ථෙරස්සාපදානං පඨමං.</div>
        </div>
        <div class="subhead ct_sutta" node-id="47172">
            <span class="subhead ct_sutta">2. පංසුකූලපූජකත්ථෙරඅපදානං</span>
            <div class="subhead-contents">
                <div class="paragraph" para="8">
                    <span class="paranum">8</span>
                    <div class="gatha"> ‘‘හිමවන්තස්සාවිදූරෙ 
                        <pb ed="T" n="2.0126"/>
                        <pb ed="V" n="2.0074"/>, උදඞ්ගණො නාම පබ්බතො;
                    </div>
                    <div class="gathalast">තත්ථද්දසං පංසුකූලං, දුමග්ගම්හි විලම්බිතං.</div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘තීණි කිඞ්කණිපුප්ඵානි, ඔචිනිත්වානහං තදා;</div>
                    <div class="gathalast">හට්ඨො හට්ඨෙන චිත්තෙන, පංසුකූලමපූජයිං.</div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘‘තෙන කම්මෙන සුකතෙන, චෙතනාපණිධීහි ච;</div>
                    <div class="gathalast">ජහිත්වා මානුසං දෙහං, තාවතිංසමගච්ඡහං.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘එකනවුතිතො 
                        <pb ed="M" n="2.0075"/> කප්පෙ, යං කම්මමකරිං තදා;
                    </div>
                    <div class="gathalast">දුග්ගතිං නාභිජානාමි, පූජිත්වා අරහද්ධජං.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="13">
                    <span class="paranum">13</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා පංසුකූලපූජකො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">පංසුකූලපූජකත්ථෙරස්සාපදානං දුතියං.</div>
        </div>
        <div class="subhead ct_sutta" node-id="47173">
            <span class="subhead ct_sutta">3. කොරණ්ඩපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="15">
                    <span class="paranum">15</span>
                    <div class="gatha"> ‘‘වනකම්මිකො 
                        <pb ed="T" n="2.0127"/> පුරෙ ආසිං, පිතුමාතුමතෙනහං 
                        <span class="note">(පිතුපෙතාමහෙනහං (සී. ස්‍යා. පී.))</span>;
                    </div>
                    <div class="gathalast">පසුමාරෙන ජීවාමි, කුසලං මෙ න විජ්ජති.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘මම ආසයසාමන්තා, තිස්සො ලොකග්ගනායකො;</div>
                    <div class="gathalast">පදානි තීණි දස්සෙසි, අනුකම්පාය චක්ඛුමා.</div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘අක්කන්තෙ ච පදෙ දිස්වා, තිස්සනාමස්ස සත්ථුනො;</div>
                    <div class="gathalast">හට්ඨො හට්ඨෙන චිත්තෙන, පදෙ චිත්තං පසාදයිං.</div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘කොරණ්ඩං පුප්ඵිතං දිස්වා, පාදපං ධරණීරුහං;</div>
                    <div class="gathalast">සකොසකං ගහෙත්වාන, පදසෙට්ඨමපූජයිං 
                        <span class="note">(පදසෙට්ඨෙ අපූජයිං (සී. පී.))</span>.
                    </div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘තෙන 
                        <pb ed="V" n="2.0075"/>
                        <pb ed="P" n="2.0435"/> කම්මෙන සුකතෙන, චෙතනාපණිධීහි ච;
                    </div>
                    <div class="gathalast">ජහිත්වා මානුසං දෙහං, තාවතිංසමගච්ඡහං.</div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘යං යං යොනුපපජ්ජාමි, දෙවත්තං අථ මානුසං;</div>
                    <div class="gathalast">කොරණ්ඩකඡවි හොමි, සුප්පභාසො 
                        <span class="note">(සපභාසො (සී. ස්‍යා. පී. ක.))</span> භවාමහං.
                    </div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘ද්වෙනවුතෙ ඉතො කප්පෙ, යං කම්මමකරිං තදා;</div>
                    <div class="gathalast">දුග්ගතිං නාභිජානාමි, පදපූජායිදං ඵලං.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘ස්වාගතං 
                        <pb ed="M" n="2.0076"/> වත මෙ ආසි...පෙ.... කතං බුද්ධස්ස සාසනං.
                    </div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘පටිසම්භිදා 
                        <pb ed="T" n="2.0128"/> චතස්සො...පෙ.... කතං බුද්ධස්ස සාසනං’’.
                    </div>
                </div>
                <div class="centre ending">ඉත්ථං සුදං ආයස්මා කොරණ්ඩපුප්ඵියො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">කොරණ්ඩපුප්ඵියත්ථෙරස්සාපදානං තතියං.</div>
        </div>
        <div class="subhead ct_sutta" node-id="47174">
            <span class="subhead ct_sutta">4. කිංසුකපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="25">
                    <span class="paranum">25</span>
                    <div class="gatha"> ‘‘කිංසුකං පුප්ඵිතං දිස්වා, පග්ගහෙත්වාන අඤ්ජලිං;</div>
                    <div class="gathalast">බුද්ධසෙට්ඨං සරිත්වාන, ආකාසෙ අභිපූජයිං.</div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘තෙන කම්මෙන සුකතෙන, චෙතනාපණිධීහි ච;</div>
                    <div class="gathalast">ජහිත්වා මානුසං දෙහං, තාවතිංසමගච්ඡහං.</div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘එකතිංසෙ ඉතො කප්පෙ, යං කම්මමකරිං තදා;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා කිංසුකපුප්ඵියො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">කිංසුකපුප්ඵියත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="47175">
            <span class="subhead ct_sutta">5. උපඩ්ඪදුස්සදායකත්ථෙරඅපදානං</span>
            <div class="subhead-contents">
                <div class="paragraph" para="31">
                    <span class="paranum">31</span>
                    <div class="gatha"> ‘‘පදුමුත්තරභගවතො 
                        <pb ed="T" n="2.0129"/>
                        <pb ed="V" n="2.0076"/>, සුජාතො නාම සාවකො;
                    </div>
                    <div class="gathalast">පංසුකූලං ගවෙසන්තො, සඞ්කාරෙ චරතෙ 
                        <span class="note">(චරතී (සී. ක.))</span> තදා.
                    </div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘නගරෙ හංසවතියා, පරෙසං භතකො අහං;</div>
                    <div class="gathalast">උපඩ්ඪදුස්සං දත්වාන, සිරසා අභිවාදයිං.</div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘තෙන 
                        <pb ed="M" n="2.0077"/> කම්මෙන සුකතෙන, චෙතනාපණිධීහි ච;
                    </div>
                    <div class="gathalast">ජහිත්වා මානුසං දෙහං, තාවතිංසමගච්ඡහං.</div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ‘‘තෙත්තිංසක්ඛත්තුං 
                        <pb ed="P" n="2.0436"/> දෙවින්දො, දෙවරජ්ජමකාරයිං;
                    </div>
                    <div class="gathalast">සත්තසත්තතික්ඛත්තුඤ්ච, චක්කවත්තී අහොසහං.</div>
                </div>
                <div class="paragraph" para="35">
                    <span class="paranum">35</span>
                    <div class="gatha"> ‘‘පදෙසරජ්ජං විපුලං, ගණනාතො අසඞ්ඛියං;</div>
                    <div class="gathalast">උපඩ්ඪදුස්සදානෙන, මොදාමි අකුතොභයො.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘ඉච්ඡමානො චහං අජ්ජ, සකානනං සපබ්බතං;</div>
                    <div class="gathalast">ඛොමදුස්සෙහි ඡාදෙය්‍යං, අඩ්ඪදුස්සස්සිදං ඵලං.</div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘සතසහස්සිතො කප්පෙ, යං දානමදදිං තදා;</div>
                    <div class="gathalast">දුග්ගතිං නාභිජානාමි, අඩ්ඪදුස්සස්සිදං ඵලං.</div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="39">
                    <span class="paranum">39</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘පටිසම්භිදා 
                        <pb ed="T" n="2.0130"/> චතස්සො...පෙ.... කතං බුද්ධස්ස සාසනං’’.
                    </div>
                </div>
                <div class="centre ending">ඉත්ථං සුදං ආයස්මා උපඩ්ඪදුස්සදායකො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">උපඩ්ඪදුස්සදායකත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="47176">
            <span class="subhead ct_sutta">6. ඝතමණ්ඩදායකත්ථෙරඅපදානං</span>
            <div class="subhead-contents">
                <div class="paragraph" para="41">
                    <span class="paranum">41</span>
                    <div class="gatha"> ‘‘සුචින්තිතං භගවන්තං, ලොකජෙට්ඨං නරාසභං;</div>
                    <div class="gathalast">උපවිට්ඨං මහාරඤ්ඤං, වාතාබාධෙන පීළිතං.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘දිස්වා 
                        <pb ed="V" n="2.0077"/> චිත්තං පසාදෙත්වා, ඝතමණ්ඩමුපානයිං;
                    </div>
                    <div class="gathalast">කතත්තා ආචිතත්තා 
                        <span class="note">(උපචිතත්තා (ස්‍යා. ක.))</span> ච, ගඞ්ගා භාගීරථී අයං.
                    </div>
                </div>
                <div class="paragraph" para="43">
                    <span class="paranum">43</span>
                    <div class="gatha"> ‘‘මහාසමුද්දා චත්තාරො, ඝතං සම්පජ්ජරෙ මම;</div>
                    <div class="gathalast">අයඤ්ච පථවී ඝොරා, අප්පමාණා අසඞ්ඛියා.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘මම සඞ්කප්පමඤ්ඤාය, භවතෙ මධුසක්කරා 
                        <span class="note">(මධුසක්ඛරා (ස්‍යා. ක.))</span>;
                    </div>
                    <div class="gathalast">චාතුද්දීපා ඉමෙ රුක්ඛා, පාදපා ධරණීරුහා.</div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘මම 
                        <pb ed="M" n="2.0078"/> සඞ්කප්පමඤ්ඤාය, කප්පරුක්ඛා භවන්ති තෙ;
                    </div>
                    <div class="gathalast">පඤ්ඤාසක්ඛත්තුං දෙවින්දො, දෙවරජ්ජමකාරයිං.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> ‘‘එකපඤ්ඤාසක්ඛත්තුඤ්ච, චක්කවත්තී අහොසහං;</div>
                    <div class="gathalast">පදෙසරජ්ජං විපුලං, ගණනාතො අසඞ්ඛියං.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘චතුන්නවුතිතො 
                        <span class="note">(ඡනවුතෙ ඉතො (සී.))</span> කප්පෙ, යං දානමදදිං තදා;
                    </div>
                    <div class="gathalast">දුග්ගතිං නාභිජානාමි, ඝතමණ්ඩස්සිදං ඵලං.</div>
                </div>
                <div class="paragraph" para="48">
                    <span class="paranum">48</span>
                    <div class="gatha"> ‘‘කිලෙසා 
                        <pb ed="T" n="2.0131"/> ඣාපිතා මය්හං...පෙ.... විහරාමි අනාසවො.
                    </div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා ඝතමණ්ඩදායකො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">ඝතමණ්ඩදායකත්ථෙරස්සාපදානං ඡට්ඨං.</div>
        </div>
        <div class="subhead ct_sutta" node-id="47177">
            <span class="subhead ct_sutta">7. උදකදායකත්ථෙරඅපදානං</span>
            <div class="subhead-contents">
                <div class="paragraph" para="51">
                    <span class="paranum">51</span>
                    <div class="gatha"> ‘‘පදුමුත්තරබුද්ධස්ස 
                        <pb ed="P" n="2.0437"/>, භික්ඛුසඞ්ඝෙ අනුත්තරෙ;
                    </div>
                    <div class="gathalast">පසන්නචිත්තො සුමනො, පානීඝටමපූරයිං.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘පබ්බතග්ගෙ දුමග්ගෙ වා, ආකාසෙ වාථ භූමියං;</div>
                    <div class="gathalast">යදා පානීයමිච්ඡාමි, ඛිප්පං නිබ්බත්තතෙ මම.</div>
                </div>
                <div class="paragraph" para="53">
                    <span class="paranum">53</span>
                    <div class="gatha"> ‘‘සතසහස්සිතො කප්පෙ, යං දානමදදිං තදා;</div>
                    <div class="gathalast">දුග්ගතිං නාභිජානාමි, දකදානස්සිදං ඵලං.</div>
                </div>
                <div class="paragraph" para="54">
                    <span class="paranum">54</span>
                    <div class="gatha"> ‘‘කිලෙසා 
                        <pb ed="V" n="2.0078"/> ඣාපිතා මය්හං...පෙ.... විහරාමි අනාසවො.
                    </div>
                </div>
                <div class="paragraph" para="55">
                    <span class="paranum">55</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="56">
                    <span class="paranum">56</span>
                    <div class="gatha"> ‘‘පටිසම්භිදා 
                        <pb ed="T" n="2.0132"/> චතස්සො...පෙ.... කතං බුද්ධස්ස සාසනං’’.
                    </div>
                </div>
                <div class="centre ending">ඉත්ථං සුදං ආයස්මා උදකදායකො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">උදකදායකත්ථෙරස්සාපදානං සත්තමං.</div>
        </div>
        <div class="subhead ct_sutta" node-id="47178">
            <span class="subhead ct_sutta">8. පුලිනථූපියත්ථෙරඅපදානං</span>
            <div class="subhead-contents">
                <div class="paragraph" para="57">
                    <span class="paranum">57</span>
                    <div class="gatha"> ‘‘හිමවන්තස්සාවිදූරෙ 
                        <pb ed="M" n="2.0079"/>, යමකො නාම පබ්බතො;
                    </div>
                    <div class="gathalast">අස්සමො සුකතො මය්හං, පණ්ණසාලා සුමාපිතා.</div>
                </div>
                <div class="paragraph" para="58">
                    <span class="paranum">58</span>
                    <div class="gatha"> ‘‘නාරදො නාම නාමෙන, ජටිලො උග්ගතාපනො;</div>
                    <div class="gathalast">චතුද්දසසහස්සානි, සිස්සා පරිචරන්ති මං.</div>
                </div>
                <div class="paragraph" para="59">
                    <span class="paranum">59</span>
                    <div class="gatha"> ‘‘පටිසල්ලීනකො සන්තො, එවං චින්තෙසහං තදා;</div>
                    <div class="gathalast">‘සබ්බො ජනො මං පූජෙති, නාහං පූජෙමි කිඤ්චනං.</div>
                </div>
                <div class="paragraph" para="60">
                    <span class="paranum">60</span>
                    <div class="gatha"> ‘‘‘න මෙ ඔවාදකො අත්ථි, වත්තා කොචි න විජ්ජති;</div>
                    <div class="gathalast">අනාචරියුපජ්ඣායො, වනෙ වාසං උපෙමහං.</div>
                </div>
                <div class="paragraph" para="61">
                    <span class="paranum">61</span>
                    <div class="gatha"> ‘‘‘උපාසමානො යමහං, ගරුචිත්තං උපට්ඨහෙ;</div>
                    <div class="gathalast">සො මෙ ආචරියො නත්ථි, වනවාසො නිරත්ථකො.</div>
                </div>
                <div class="paragraph" para="62">
                    <span class="paranum">62</span>
                    <div class="gatha"> ‘‘‘ආයාගං මෙ ගවෙසිස්සං, ගරුං භාවනියං තථා;</div>
                    <div class="gathalast">සාවස්සයො වසිස්සාමි, න කොචි ගරහිස්සති’.</div>
                </div>
                <div class="paragraph" para="63">
                    <span class="paranum">63</span>
                    <div class="gatha"> ‘‘උත්තානකූලා නදිකා, සුපතිත්ථා මනොරමා;</div>
                    <div class="gathalast">සංසුද්ධපුලිනාකිණ්ණා, අවිදූරෙ මමස්සමං.</div>
                </div>
                <div class="paragraph" para="64">
                    <span class="paranum">64</span>
                    <div class="gatha"> ‘‘නදිං 
                        <pb ed="T" n="2.0133"/> අමරිකං නාම, උපගන්ත්වානහං තදා;
                    </div>
                    <div class="gathalast">සංවඩ්ඪයිත්වා පුලිනං, අකං පුලිනචෙතියං.</div>
                </div>
                <div class="paragraph" para="65">
                    <span class="paranum">65</span>
                    <div class="gatha"> ‘‘යෙ 
                        <pb ed="P" n="2.0438"/> තෙ අහෙසුං සම්බුද්ධා, භවන්තකරණා මුනී;
                    </div>
                    <div class="gathalast">තෙසං එතාදිසො ථූපො, තං නිමිත්තං කරොමහං.</div>
                </div>
                <div class="paragraph" para="66">
                    <span class="paranum">66</span>
                    <div class="gatha"> ‘‘කරිත්වා 
                        <pb ed="V" n="2.0079"/> පුලිනං 
                        <span class="note">(පුළිනෙ (සී. ස්‍යා. පී.))</span> ථූපං, සොවණ්ණං මාපයිං අහං;
                    </div>
                    <div class="gathalast">සොණ්ණකිඞ්කණිපුප්ඵානි, සහස්සෙ තීණි පූජයිං.</div>
                </div>
                <div class="paragraph" para="67">
                    <span class="paranum">67</span>
                    <div class="gatha"> ‘‘සායපාතං නමස්සාමි, වෙදජාතො කතඤ්ජලී;</div>
                    <div class="gathalast">සම්මුඛා විය සම්බුද්ධං, වන්දිං පුලිනචෙතියං.</div>
                </div>
                <div class="paragraph" para="68">
                    <span class="paranum">68</span>
                    <div class="gatha"> ‘‘යදා කිලෙසා ජායන්ති, විතක්කා ගෙහනිස්සිතා;</div>
                    <div class="gathalast">සරාමි සුකතං ථූපං, පච්චවෙක්ඛාමි තාවදෙ.</div>
                </div>
                <div class="paragraph" para="69">
                    <span class="paranum">69</span>
                    <div class="gatha"> ‘‘උපනිස්සාය විහරං, සත්ථවාහං විනායකං;</div>
                    <div class="gathalast">කිලෙසෙ සංවසෙය්‍යාසි, න යුත්තං තව මාරිස.</div>
                </div>
                <div class="paragraph" para="70">
                    <span class="paranum">70</span>
                    <div class="gatha"> ‘‘සහ 
                        <pb ed="M" n="2.0080"/> ආවජ්ජිතෙ ථූපෙ, ගාරවං හොති මෙ තදා;
                    </div>
                    <div class="gathalast">කුවිතක්කෙ විනොදෙසිං, නාගො තුත්තට්ටිතො යථා.</div>
                </div>
                <div class="paragraph" para="71">
                    <span class="paranum">71</span>
                    <div class="gatha"> ‘‘එවං විහරමානං මං, මච්චුරාජාභිමද්දථ;</div>
                    <div class="gathalast">තත්ථ කාලඞ්කතො සන්තො, බ්‍රහ්මලොකමගච්ඡහං.</div>
                </div>
                <div class="paragraph" para="72">
                    <span class="paranum">72</span>
                    <div class="gatha"> ‘‘යාවතායුං වසිත්වාන, තිදිවෙ 
                        <span class="note">(තිදසෙ (සී. පී.))</span> උපපජ්ජහං;
                    </div>
                    <div class="gathalast">අසීතික්ඛත්තුං දෙවින්දො, දෙවරජ්ජමකාරයිං.</div>
                </div>
                <div class="paragraph" para="73">
                    <span class="paranum">73</span>
                    <div class="gatha"> ‘‘සතානං තීණික්ඛත්තුඤ්ච, චක්කවත්තී අහොසහං;</div>
                    <div class="gathalast">පදෙසරජ්ජං විපුලං, ගණනාතො අසඞ්ඛියං.</div>
                </div>
                <div class="paragraph" para="74">
                    <span class="paranum">74</span>
                    <div class="gatha"> ‘‘සොණ්ණකිඞ්කණිපුප්ඵානං 
                        <pb ed="T" n="2.0134"/>
                        <span class="note">(තෙසං කිඞ්කණිපුප්ඵානං (සී.))</span>, විපාකං අනුභොමහං;
                    </div>
                    <div class="gathalast">ධාතීසතසහස්සානි, පරිවාරෙන්ති මං 
                        <span class="note">(මෙ (ක.))</span> භවෙ.
                    </div>
                </div>
                <div class="paragraph" para="75">
                    <span class="paranum">75</span>
                    <div class="gatha"> ‘‘ථූපස්ස පරිචිණ්ණත්තා, රජොජල්ලං න ලිම්පති;</div>
                    <div class="gathalast">ගත්තෙ සෙදා න මුච්චන්ති, සුප්පභාසො භවාමහං.</div>
                </div>
                <div class="paragraph" para="76">
                    <span class="paranum">76</span>
                    <div class="gatha"> ‘‘අහො මෙ සුකතො ථූපො, සුදිට්ඨාමරිකා නදී;</div>
                    <div class="gathalast">ථූපං කත්වාන පුලිනං, පත්තොම්හි අචලං පදං.</div>
                </div>
                <div class="paragraph" para="77">
                    <span class="paranum">77</span>
                    <div class="gatha"> ‘‘කුසලං කත්තුකාමෙන, ජන්තුනා සාරගාහිනා;</div>
                    <div class="gathalast">නත්ථි ඛෙත්තං අඛෙත්තං වා, පටිපත්තීව සාධකා 
                        <span class="note">(සාරිකා (පී.), සාරකා (ස්‍යා.), සාරතා (ක.))</span>.
                    </div>
                </div>
                <div class="paragraph" para="78">
                    <span class="paranum">78</span>
                    <div class="gatha"> ‘‘යථාපි බලවා පොසො, අණ්ණවං තරිතුස්සහෙ;</div>
                    <div class="gathalast">පරිත්තං කට්ඨමාදාය, පක්ඛන්දෙය්‍ය මහාසරං.</div>
                </div>
                <div class="paragraph" para="79">
                    <span class="paranum">79</span>
                    <div class="gatha"> ‘‘ඉමාහං කට්ඨං නිස්සාය, තරිස්සාමි මහොදධිං;</div>
                    <div class="gathalast">උස්සාහෙන වීරියෙන, තරෙය්‍ය උදධිං නරො.</div>
                </div>
                <div class="paragraph" para="80">
                    <span class="paranum">80</span>
                    <div class="gatha"> ‘‘තථෙව 
                        <pb ed="V" n="2.0080"/>
                        <pb ed="P" n="2.0439"/> මෙ කතං කම්මං, පරිත්තං ථොකකඤ්ච යං;
                    </div>
                    <div class="gathalast">තං කම්මං උපනිස්සාය, සංසාරං සමතික්කමිං.</div>
                </div>
                <div class="paragraph" para="81">
                    <span class="paranum">81</span>
                    <div class="gatha"> ‘‘පච්ඡිමෙ භවෙ සම්පත්තෙ, සුක්කමූලෙන චොදිතො;</div>
                    <div class="gathalast">සාවත්ථියං පුරෙ ජාතො, මහාසාලෙ සුඅඩ්ඪකෙ.</div>
                </div>
                <div class="paragraph" para="82">
                    <span class="paranum">82</span>
                    <div class="gatha"> ‘‘සද්ධා මාතා පිතා මය්හං, බුද්ධස්ස සරණං ගතා;</div>
                    <div class="gathalast">උභො දිට්ඨපදා එතෙ, අනුවත්තන්ති සාසනං.</div>
                </div>
                <div class="paragraph" para="83">
                    <span class="paranum">83</span>
                    <div class="gatha"> ‘‘බොධිපපටිකං 
                        <pb ed="M" n="2.0081"/> ගය්හ, සොණ්ණථූපමකාරයුං;
                    </div>
                    <div class="gathalast">සායපාතං 
                        <span class="note">(සායං පාතං (ස්‍යා. ක.))</span> නමස්සන්ති, සක්‍යපුත්තස්ස සම්මුඛා.
                    </div>
                </div>
                <div class="paragraph" para="84">
                    <span class="paranum">84</span>
                    <div class="gatha"> ‘‘උපොසථම්හි 
                        <pb ed="T" n="2.0135"/> දිවසෙ, සොණ්ණථූපං විනීහරුං;
                    </div>
                    <div class="gathalast">බුද්ධස්ස වණ්ණං කිත්තෙන්තා, තියාමං වීතිනාමයුං.</div>
                </div>
                <div class="paragraph" para="85">
                    <span class="paranum">85</span>
                    <div class="gatha"> ‘‘සහ දිස්වානහං 
                        <span class="note">(පසාදෙත්වානහං (ක.))</span> ථූපං, සරිං පුලිනචෙතියං;
                    </div>
                    <div class="gathalast">එකාසනෙ නිසීදිත්වා, අරහත්තමපාපුණිං.</div>
                </div>
                <div class="centre ending">ද්වාවීසතිමං භාණවාරං.</div>
                <div class="paragraph" para="86">
                    <span class="paranum">86</span>
                    <div class="gatha"> ‘‘ගවෙසමානො තං වීරං, ධම්මසෙනාපතිද්දසං;</div>
                    <div class="gathalast">අගාරා නික්ඛමිත්වාන, පබ්බජිං තස්ස සන්තිකෙ.</div>
                </div>
                <div class="paragraph" para="87">
                    <span class="paranum">87</span>
                    <div class="gatha"> ‘‘ජාතියා සත්තවස්සෙන, අරහත්තමපාපුණිං;</div>
                    <div class="gathalast">උපසම්පාදයී බුද්ධො, ගුණමඤ්ඤාය චක්ඛුමා.</div>
                </div>
                <div class="paragraph" para="88">
                    <span class="paranum">88</span>
                    <div class="gatha"> ‘‘දාරකෙනෙව සන්තෙන, කිරියං නිට්ඨිතං මයා;</div>
                    <div class="gathalast">කතං මෙ කරණීයජ්ජ, සක්‍යපුත්තස්ස සාසනෙ.</div>
                </div>
                <div class="paragraph" para="89">
                    <span class="paranum">89</span>
                    <div class="gatha"> ‘‘සබ්බවෙරභයාතීතො, සබ්බසඞ්ගාතිගො 
                        <span class="note">(සබ්බසඞ්කාතිතො (ක.))</span> ඉසි;
                    </div>
                    <div class="gathalast">සාවකො තෙ මහාවීර, සොණ්ණථූපස්සිදං ඵලං.</div>
                </div>
                <div class="paragraph" para="90">
                    <span class="paranum">90</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="91">
                    <span class="paranum">91</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="92">
                    <span class="paranum">92</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං 
                    <pb ed="T" n="2.0136"/> සුදං ආයස්මා පුලිනථූපියො ථෙරො ඉමා ගාථායො අභාසිත්ථාති.
                </div>
            </div>
            <div class="centre ct_sutta ending">පුලිනථූපියත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="47179">
            <span class="subhead ct_sutta">9. නළකුටිදායකත්ථෙරඅපදානං</span>
            <div class="subhead-contents">
                <div class="paragraph" para="93">
                    <span class="paranum">93</span>
                    <div class="gatha"> ‘‘හිමවන්තස්සාවිදූරෙ 
                        <pb ed="V" n="2.0081"/>
                        <pb ed="P" n="2.0440"/>, හාරිතො නාම පබ්බතො;
                    </div>
                    <div class="gathalast">සයම්භූ නාරදො නාම, රුක්ඛමූලෙ වසී තදා.</div>
                </div>
                <div class="paragraph" para="94">
                    <span class="paranum">94</span>
                    <div class="gatha"> ‘‘නළාගාරං 
                        <pb ed="M" n="2.0082"/> කරිත්වාන, තිණෙන ඡාදයිං අහං;
                    </div>
                    <div class="gathalast">චඞ්කමං සොධයිත්වාන, සයම්භුස්ස අදාසහං.</div>
                </div>
                <div class="paragraph" para="95">
                    <span class="paranum">95</span>
                    <div class="gatha"> ‘‘තෙන කම්මෙන සුකතෙන, චෙතනාපණිධීහි ච;</div>
                    <div class="gathalast">ජහිත්වා මානුසං දෙහං, තාවතිංසමගච්ඡහං.</div>
                </div>
                <div class="paragraph" para="96">
                    <span class="paranum">96</span>
                    <div class="gatha"> ‘‘තත්ථ මෙ සුකතං බ්‍යම්හං, නළකුටිකනිම්මිතං;</div>
                    <div class="gathalast">සට්ඨියොජනමුබ්බෙධං, තිංසයොජනවිත්ථතං.</div>
                </div>
                <div class="paragraph" para="97">
                    <span class="paranum">97</span>
                    <div class="gatha"> ‘‘චතුද්දසෙසු කප්පෙසු, දෙවලොකෙ රමිං අහං;</div>
                    <div class="gathalast">එකසත්තතික්ඛත්තුඤ්ච, දෙවරජ්ජමකාරයිං.</div>
                </div>
                <div class="paragraph" para="98">
                    <span class="paranum">98</span>
                    <div class="gatha"> ‘‘චතුතිංසතික්ඛත්තුඤ්ච, චක්කවත්තී අහොසහං;</div>
                    <div class="gathalast">පදෙසරජ්ජං විපුලං, ගණනාතො අසඞ්ඛියං.</div>
                </div>
                <div class="paragraph" para="99">
                    <span class="paranum">99</span>
                    <div class="gatha"> ‘‘ධම්මපාසාදමාරුය්හ, සබ්බාකාරවරූපමං;</div>
                    <div class="gathalast">යදිච්ඡකාහං විහරෙ, සක්‍යපුත්තස්ස සාසනෙ.</div>
                </div>
                <div class="paragraph" para="100">
                    <span class="paranum">100</span>
                    <div class="gatha"> ‘‘එකතිංසෙ ඉතො කප්පෙ, යං කම්මමකරිං තදා;</div>
                    <div class="gathalast">දුග්ගතිං නාභිජානාමි, නළකුටියිදං ඵලං.</div>
                </div>
                <div class="paragraph" para="101">
                    <span class="paranum">101</span>
                    <div class="gatha"> ‘‘කිලෙසා 
                        <pb ed="T" n="2.0137"/> ඣාපිතා මය්හං...පෙ.... විහරාමි අනාසවො.
                    </div>
                </div>
                <div class="paragraph" para="102">
                    <span class="paranum">102</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="103">
                    <span class="paranum">103</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා නළකුටිදායකො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">නළකුටිදායකත්ථෙරස්සාපදානං නවමං.</div>
        </div>
        <div class="subhead ct_sutta" node-id="471710">
            <span class="subhead ct_sutta">10. පියාලඵලදායකත්ථෙරඅපදානං</span>
            <div class="subhead-contents">
                <div class="paragraph" para="104">
                    <span class="paranum">104</span>
                    <div class="gatha"> ‘‘මිගලුද්දො 
                        <pb ed="V" n="2.0082"/> පුරෙ ආසිං, විපිනෙ විචරං තදා;
                    </div>
                    <div class="gathalast">අද්දසං විරජං බුද්ධං, සබ්බධම්මාන පාරගුං.</div>
                </div>
                <div class="paragraph" para="105">
                    <span class="paranum">105</span>
                    <div class="gatha"> ‘‘පියාලඵලමාදාය, බුද්ධසෙට්ඨස්සදාසහං;</div>
                    <div class="gathalast">පුඤ්ඤක්ඛෙත්තස්ස වීරස්ස, පසන්නො සෙහි පාණිභි.</div>
                </div>
                <div class="paragraph" para="106">
                    <span class="paranum">106</span>
                    <div class="gatha"> ‘‘එකතිංසෙ 
                        <pb ed="M" n="2.0083"/> ඉතො කප්පෙ, යං ඵලං අදදිං තදා;
                    </div>
                    <div class="gathalast">දුග්ගතිං නාභිජානාමි, ඵලදානස්සිදං ඵලං.</div>
                </div>
                <div class="paragraph" para="107">
                    <span class="paranum">107</span>
                    <div class="gatha"> ‘‘කිලෙසා 
                        <pb ed="P" n="2.0441"/> ඣාපිතා මය්හං...පෙ.... විහරාමි අනාසවො.
                    </div>
                </div>
                <div class="paragraph" para="108">
                    <span class="paranum">108</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="109">
                    <span class="paranum">109</span>
                    <div class="gatha"> ‘‘පටිසම්භිදා 
                        <pb ed="T" n="2.0138"/> චතස්සො...පෙ.... කතං බුද්ධස්ස සාසනං’’.
                    </div>
                </div>
                <div class="centre ending">ඉත්ථං සුදං ආයස්මා පියාලඵලදායකො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">පියාලඵලදායකත්ථෙරස්සාපදානං දසමං.</div>
        </div>
    </div>
    <div class="centre ct_vagga ending">කිඞ්කණිපුප්ඵවග්ගො පඤ්ඤාසමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">කිඞ්කණී පංසුකූලඤ්ච, කොරණ්ඩමථ කිංසුකං;</div>
        <div class="gathalast ct_vagga">උපඩ්ඪදුස්සී ඝතදො, උදකං ථූපකාරකො.</div>
        <div class="ct_vagga gatha">නළකාරී ච නවමො, පියාලඵලදායකො;</div>
        <div class="gathalast ct_vagga">සතමෙකඤ්ච ගාථානං, නවකඤ්ච තදුත්තරි.</div>
    </div>
</div>
<chapter-ending/>
<div class="paragraph udana" para="udana">
    <div class="bodytext">අථ වග්ගුද්දානං -</div>
    <div class="gatha">මෙත්තෙය්‍යවග්ගො භද්දාලි, සකිංසම්මජ්ජකොපි ච;</div>
    <div class="gathalast">එකවිහාරී විභීතකී, ජගතී සාලපුප්ඵියො.</div>
    <div class="gatha">නළාගාරං පංසුකූලං, කිඞ්කණිපුප්ඵියො තථා;</div>
    <div class="gathalast">අසීති ද්වෙ ච ගාථායො, චතුද්දසසතානි ච.</div>
</div>
<div class="centre ending">මෙත්තෙය්‍යවග්ගදසකං.</div>
<div class="centre ending">පඤ්චමසතකං සමත්තං.</div>