<div class="namothassa"> නමො තස්ස භගවතො අරහතො සම්මාසම්බුද්ධස්ස</div>
<div class="nikaya ct_nikaya">
    <span class="nikaya ct_nikaya">ඛුද්දකනිකායෙ</span>
</div>
<div class="book ct_book">
    <span class="book ct_book">ධම්මපදපාළි</span>
</div>
<div class="chapter ct_vagga" node-id="38100">
    <span class="chapter ct_vagga">1. යමකවග්ගො</span>
    <div class="chapter-contents">
        <div class="paragraph" para="1">
            <span class="paranum">1</span>
            <div class="gatha"> මනොපුබ්බඞ්ගමා 
                <pb ed="M" n="0.0013"/>
                <pb ed="V" n="0.0013"/>
                <pb ed="P" n="0.0001"/>
                <pb ed="T" n="0.0015"/> ධම්මා, මනොසෙට්ඨා මනොමයා;
            </div>
            <div class="gatha">මනසා චෙ පදුට්ඨෙන, භාසති වා කරොති වා;</div>
            <div class="gathalast">තතො නං දුක්ඛමන්වෙති, චක්කංව වහතො පදං.</div>
        </div>
        <div class="paragraph" para="2">
            <span class="paranum">2</span>
            <div class="gatha"> මනොපුබ්බඞ්ගමා ධම්මා, මනොසෙට්ඨා මනොමයා;</div>
            <div class="gatha">මනසා චෙ පසන්නෙන, භාසති වා කරොති වා;</div>
            <div class="gathalast">තතො නං සුඛමන්වෙති, ඡායාව අනපායිනී 
                <span class="note">(අනුපායිනී (ක.))</span>.
            </div>
        </div>
        <div class="paragraph" para="3">
            <span class="paranum">3</span>
            <div class="gatha"> අක්කොච්ඡි 
                <pb ed="V" n="0.0014"/> මං අවධි මං, අජිනි 
                <span class="note">(අජිනී (?))</span> මං අහාසි මෙ;
            </div>
            <div class="gathalast">යෙ ච තං උපනය්හන්ති, වෙරං තෙසං න සම්මති.</div>
        </div>
        <div class="paragraph" para="4">
            <span class="paranum">4</span>
            <div class="gatha"> අක්කොච්ඡි මං අවධි මං, අජිනි මං අහාසි මෙ;</div>
            <div class="gathalast">යෙ ච තං නුපනය්හන්ති, වෙරං තෙසූපසම්මති.</div>
        </div>
        <div class="paragraph" para="5">
            <span class="paranum">5</span>
            <div class="gatha"> න 
                <pb ed="M" n="0.0014"/>
                <pb ed="P" n="0.0002"/> හි වෙරෙන වෙරානි, සම්මන්තීධ කුදාචනං;
            </div>
            <div class="gathalast">අවෙරෙන ච සම්මන්ති, එස ධම්මො සනන්තනො.</div>
        </div>
        <div class="paragraph" para="6">
            <span class="paranum">6</span>
            <div class="gatha"> පරෙ 
                <pb ed="T" n="0.0016"/> ච න විජානන්ති, මයමෙත්ථ යමාමසෙ;
            </div>
            <div class="gathalast">යෙ ච තත්ථ විජානන්ති, තතො සම්මන්ති මෙධගා.</div>
        </div>
        <div class="paragraph" para="7">
            <span class="paranum">7</span>
            <div class="gatha"> සුභානුපස්සිං විහරන්තං, ඉන්ද්‍රියෙසු අසංවුතං;</div>
            <div class="gatha">භොජනම්හි චාමත්තඤ්ඤුං, කුසීතං හීනවීරියං;</div>
            <div class="gathalast">තං වෙ පසහති මාරො, වාතො රුක්ඛංව දුබ්බලං.</div>
        </div>
        <div class="paragraph" para="8">
            <span class="paranum">8</span>
            <div class="gatha"> අසුභානුපස්සිං විහරන්තං, ඉන්ද්‍රියෙසු සුසංවුතං;</div>
            <div class="gatha">භොජනම්හි ච මත්තඤ්ඤුං, සද්ධං ආරද්ධවීරියං;</div>
            <div class="gathalast">තං වෙ නප්පසහති මාරො, වාතො සෙලංව පබ්බතං.</div>
        </div>
        <div class="paragraph" para="9">
            <span class="paranum">9</span>
            <div class="gatha"> අනික්කසාවො කාසාවං, යො වත්ථං පරිදහිස්සති;</div>
            <div class="gathalast">අපෙතො දමසච්චෙන, න සො කාසාවමරහති.</div>
        </div>
        <div class="paragraph" para="10">
            <span class="paranum">10</span>
            <div class="gatha"> යො ච වන්තකසාවස්ස, සීලෙසු සුසමාහිතො;</div>
            <div class="gathalast">උපෙතො දමසච්චෙන, ස වෙ කාසාවමරහති.</div>
        </div>
        <div class="paragraph" para="11">
            <span class="paranum">11</span>
            <div class="gatha"> අසාරෙ සාරමතිනො, සාරෙ චාසාරදස්සිනො;</div>
            <div class="gathalast">තෙ සාරං නාධිගච්ඡන්ති, මිච්ඡාසඞ්කප්පගොචරා.</div>
        </div>
        <div class="paragraph" para="12">
            <span class="paranum">12</span>
            <div class="gatha"> සාරඤ්ච 
                <pb ed="V" n="0.0015"/> සාරතො ඤත්වා, අසාරඤ්ච අසාරතො;
            </div>
            <div class="gathalast">තෙ සාරං අධිගච්ඡන්ති, සම්මාසඞ්කප්පගොචරා.</div>
        </div>
        <div class="paragraph" para="13">
            <span class="paranum">13</span>
            <div class="gatha"> යථා අගාරං දුච්ඡන්නං, වුට්ඨී සමතිවිජ්ඣති;</div>
            <div class="gathalast">එවං අභාවිතං චිත්තං, රාගො සමතිවිජ්ඣති.</div>
        </div>
        <div class="paragraph" para="14">
            <span class="paranum">14</span>
            <div class="gatha"> යථා 
                <pb ed="M" n="0.0015"/>
                <pb ed="P" n="0.0003"/> අගාරං සුඡන්නං, වුට්ඨී න සමතිවිජ්ඣති;
            </div>
            <div class="gathalast">එවං සුභාවිතං චිත්තං, රාගො න සමතිවිජ්ඣති.</div>
        </div>
        <div class="paragraph" para="15">
            <span class="paranum">15</span>
            <div class="gatha"> ඉධ 
                <pb ed="T" n="0.0017"/> සොචති පෙච්ච සොචති, පාපකාරී උභයත්ථ සොචති;
            </div>
            <div class="gathalast">සො සොචති සො විහඤ්ඤති, දිස්වා කම්මකිලිට්ඨමත්තනො.</div>
        </div>
        <div class="paragraph" para="16">
            <span class="paranum">16</span>
            <div class="gatha"> ඉධ මොදති පෙච්ච මොදති, කතපුඤ්ඤො උභයත්ථ මොදති;</div>
            <div class="gathalast">සො මොදති සො පමොදති, දිස්වා කම්මවිසුද්ධිමත්තනො.</div>
        </div>
        <div class="paragraph" para="17">
            <span class="paranum">17</span>
            <div class="gatha"> ඉධ තප්පති පෙච්ච තප්පති, පාපකාරී 
                <span class="note">(පාපකාරි (?))</span> උභයත්ථ තප්පති;
            </div>
            <div class="gathalast">‘‘පාපං මෙ කත’’න්ති තප්පති, භිය්‍යො 
                <span class="note">(භීයො (සී.))</span> තප්පති දුග්ගතිං ගතො.
            </div>
        </div>
        <div class="paragraph" para="18">
            <span class="paranum">18</span>
            <div class="gatha"> ඉධ නන්දති පෙච්ච නන්දති, කතපුඤ්ඤො උභයත්ථ නන්දති;</div>
            <div class="gathalast">‘‘පුඤ්ඤං මෙ කත’’න්ති නන්දති, භිය්‍යො නන්දති සුග්ගතිං ගතො.</div>
        </div>
        <div class="paragraph" para="19">
            <span class="paranum">19</span>
            <div class="gatha"> බහුම්පි චෙ සංහිත 
                <span class="note">(සහිතං (සී. ස්‍යා. කං. පී.))</span> භාසමානො, න තක්කරො හොති නරො පමත්තො;
            </div>
            <div class="gathalast">ගොපොව 
                <pb ed="M" n="0.0016"/> ගාවො ගණයං පරෙසං, න භාගවා සාමඤ්ඤස්ස හොති.
            </div>
        </div>
        <div class="paragraph" para="20">
            <span class="paranum">20</span>
            <div class="gatha"> අප්පම්පි චෙ සංහිත භාසමානො, ධම්මස්ස හොති 
                <span class="note">(හොතී (සී. පී.))</span> අනුධම්මචාරී;
            </div>
            <div class="gatha">රාගඤ්ච දොසඤ්ච පහාය මොහං, සම්මප්පජානො සුවිමුත්තචිත්තො;</div>
            <div class="gathalast">අනුපාදියානො ඉධ වා හුරං වා, ස භාගවා සාමඤ්ඤස්ස හොති.</div>
        </div>
    </div>
    <div class="centre ct_vagga ending">යමකවග්ගො පඨමො නිට්ඨිතො.</div>
</div>