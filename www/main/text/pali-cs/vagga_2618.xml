<div class="chapter ct_vagga" node-id="26180">
    <span class="chapter ct_vagga">9. පමාදාදිවග්ගො</span>
    <div class="chapter-contents">
        <div class="paragraph" para="81">
            <span class="paranum">81</span>
            <div class="bodytext"> ‘‘අප්පමත්තිකා 
                <pb ed="V" n="1.0019"/> එසා, භික්ඛවෙ, වුද්ධි යදිදං යසොවුද්ධි. එතදග්ගං, භික්ඛවෙ, වුද්ධීනං යදිදං පඤ්ඤාවුද්ධි. තස්මාතිහ, භික්ඛවෙ, එවං සික්ඛිතබ්බං - ‘පඤ්ඤාවුද්ධියා වද්ධිස්සාමා’ති. එවඤ්හි වො, භික්ඛවෙ, සික්ඛිතබ්බ’’න්ති. පඨමං.
            </div>
        </div>
        <div class="paragraph" para="82">
            <span class="paranum">82</span>
            <div class="bodytext"> ‘‘නාහං 
                <pb ed="P" n="1.0016"/>, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අනත්ථාය සංවත්තති යථයිදං, භික්ඛවෙ, පමාදො. පමාදො, භික්ඛවෙ, මහතො අනත්ථාය සංවත්තතී’’ති. දුතියං.
            </div>
        </div>
        <div class="paragraph" para="83">
            <span class="paranum">83</span>
            <div class="bodytext"> ‘‘නාහං, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අත්ථාය සංවත්තති යථයිදං, භික්ඛවෙ, අප්පමාදො. අප්පමාදො, භික්ඛවෙ, මහතො අත්ථාය සංවත්තතී’’ති. තතියං.</div>
        </div>
        <div class="paragraph" para="84">
            <span class="paranum">84</span>
            <div class="bodytext"> ‘‘නාහං 
                <pb ed="T" n="1.0019"/>, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අනත්ථාය සංවත්තති යථයිදං, භික්ඛවෙ, කොසජ්ජං. කොසජ්ජං, භික්ඛවෙ, මහතො අනත්ථාය සංවත්තතී’’ති. චතුත්ථං.
            </div>
        </div>
        <div class="paragraph" para="85">
            <span class="paranum">85</span>
            <div class="bodytext"> ‘‘නාහං, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අත්ථාය සංවත්තති යථයිදං, භික්ඛවෙ, වීරියාරම්භො. වීරියාරම්භො, භික්ඛවෙ, මහතො අත්ථාය සංවත්තතී’’ති. පඤ්චමං.</div>
        </div>
        <div class="paragraph" para="86">
            <span class="paranum">86</span>
            <div class="bodytext"> ‘‘නාහං, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අනත්ථාය සංවත්තති යථයිදං, භික්ඛවෙ, මහිච්ඡතා. මහිච්ඡතා, භික්ඛවෙ, මහතො අනත්ථාය සංවත්තතී’’ති. ඡට්ඨං.</div>
        </div>
        <div class="paragraph" para="87">
            <span class="paranum">87</span>
            <div class="bodytext"> ‘‘නාහං 
                <pb ed="V" n="1.0020"/>
                <pb ed="M" n="1.0015"/>, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අත්ථාය සංවත්තති යථයිදං, භික්ඛවෙ, අප්පිච්ඡතා. අප්පිච්ඡතා, භික්ඛවෙ, මහතො අත්ථාය සංවත්තතී’’ති. සත්තමං.
            </div>
        </div>
        <div class="paragraph" para="88">
            <span class="paranum">88</span>
            <div class="bodytext"> ‘‘නාහං, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අනත්ථාය සංවත්තති යථයිදං, භික්ඛවෙ, අසන්තුට්ඨිතා. අසන්තුට්ඨිතා, භික්ඛවෙ, මහතො අනත්ථාය සංවත්තතී’’ති. අට්ඨමං.</div>
        </div>
        <div class="paragraph" para="89">
            <span class="paranum">89</span>
            <div class="bodytext"> ‘‘නාහං, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අත්ථාය සංවත්තති යථයිදං, භික්ඛවෙ, සන්තුට්ඨිතා. සන්තුට්ඨිතා, භික්ඛවෙ, මහතො අත්ථාය සංවත්තතී’’ති. නවමං.</div>
        </div>
        <div class="paragraph" para="90">
            <span class="paranum">90</span>
            <div class="bodytext"> ‘‘නාහං, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අනත්ථාය සංවත්තති යථයිදං, භික්ඛවෙ, අයොනිසො මනසිකාරො. අයොනිසොමනසිකාරො 
                <pb ed="T" n="1.0020"/>, භික්ඛවෙ, මහතො අනත්ථාය සංවත්තතී’’ති. දසමං.
            </div>
        </div>
        <div class="paragraph" para="91">
            <span class="paranum">91</span>
            <div class="bodytext"> ‘‘නාහං, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අත්ථාය සංවත්තති යථයිදං, භික්ඛවෙ, යොනිසො මනසිකාරො. යොනිසොමනසිකාරො, භික්ඛවෙ, මහතො අත්ථාය සංවත්තතී’’ති. එකාදසමං.</div>
        </div>
        <div class="paragraph" para="92">
            <span class="paranum">92</span>
            <div class="bodytext"> ‘‘නාහං, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අනත්ථාය සංවත්තති යථයිදං, භික්ඛවෙ, අසම්පජඤ්ඤං. අසම්පජඤ්ඤං, භික්ඛවෙ, මහතො අනත්ථාය සංවත්තතී’’ති. ද්වාදසමං.</div>
        </div>
        <div class="paragraph" para="93">
            <span class="paranum">93</span>
            <div class="bodytext"> ‘‘නාහං, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අත්ථාය සංවත්තති යථයිදං, භික්ඛවෙ, සම්පජඤ්ඤං. සම්පජඤ්ඤං, භික්ඛවෙ, මහතො අත්ථාය සංවත්තතී’’ති. තෙරසමං.</div>
        </div>
        <div class="paragraph" para="94">
            <span class="paranum">94</span>
            <div class="bodytext"> ‘‘නාහං, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අනත්ථාය සංවත්තති 
                <pb ed="V" n="1.0021"/> යථයිදං, භික්ඛවෙ, පාපමිත්තතා. පාපමිත්තතා, භික්ඛවෙ, මහතො අනත්ථාය සංවත්තතී’’ති. චුද්දසමං.
            </div>
        </div>
        <div class="paragraph" para="95">
            <span class="paranum">95</span>
            <div class="bodytext"> ‘‘නාහං 
                <pb ed="M" n="1.0016"/>, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අත්ථාය සංවත්තති යථයිදං, භික්ඛවෙ, කල්‍යාණමිත්තතා. කල්‍යාණමිත්තතා, භික්ඛවෙ, මහතො අත්ථාය සංවත්තතී’’ති. පන්නරසමං.
            </div>
        </div>
        <div class="paragraph" para="96">
            <span class="paranum">96</span>
            <div class="bodytext"> ‘‘නාහං, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අනත්ථාය සංවත්තති යථයිදං, භික්ඛවෙ, අනුයොගො අකුසලානං ධම්මානං, අනනුයොගො කුසලානං ධම්මානං. අනුයොගො, භික්ඛවෙ, අකුසලානං ධම්මානං, අනනුයොගො කුසලානං ධම්මානං මහතො අනත්ථාය සංවත්තතී’’ති. සොළසමං.</div>
        </div>
        <div class="paragraph" para="97">
            <span class="paranum">97</span>
            <div class="bodytext"> ‘‘නාහං 
                <pb ed="T" n="1.0021"/>, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අත්ථාය සංවත්තති යථයිදං, භික්ඛවෙ, අනුයොගො කුසලානං ධම්මානං, අනනුයොගො අකුසලානං ධම්මානං. අනුයොගො, භික්ඛවෙ, කුසලානං ධම්මානං, අනනුයොගො අකුසලානං ධම්මානං මහතො අත්ථාය සංවත්තතී’’ති. සත්තරසමං.
            </div>
        </div>
    </div>
    <div class="centre ct_vagga ending">පමාදාදිවග්ගො නවමො.</div>
</div>