<div class="chapter ct_nipatha" node-id="44220">
    <span class="chapter ct_nipatha">13. තෙරසනිපාතො</span>
    <div class="chapter-contents">
        <div class="subhead ct_sutta" node-id="44221">
            <span class="subhead ct_sutta">1. සොණකොළිවිසත්ථෙරගාථා</span>
            <div class="subhead-contents">
                <div class="paragraph" para="632">
                    <span class="paranum">632</span>
                    <div class="gatha"> ‘‘යාහු 
                        <pb ed="M" n="0.0312"/>
                        <pb ed="V" n="0.0247"/>
                        <pb ed="P" n="0.0065"/> රට්ඨෙ සමුක්කට්ඨො, රඤ්ඤො අඞ්ගස්ස පද්ධගූ 
                        <span class="note">(පත්ථගූ (ස්‍යා.), පට්ඨගූ (ක.))</span>;
                    </div>
                    <div class="gathalast">ස්වාජ්ජ ධම්මෙසු උක්කට්ඨො, සොණො දුක්ඛස්ස පාරගූ.</div>
                </div>
                <div class="paragraph" para="633">
                    <span class="paranum">633</span>
                    <div class="gatha"> ‘‘පඤ්ච ඡින්දෙ පඤ්ච ජහෙ, පඤ්ච චුත්තරි භාවයෙ;</div>
                    <div class="gathalast">පඤ්චසඞ්ගාතිගො භික්ඛු, ඔඝතිණ්ණොති වුච්චති.</div>
                </div>
                <div class="paragraph" para="634">
                    <span class="paranum">634</span>
                    <div class="gatha"> ‘‘උන්නළස්ස පමත්තස්ස, බාහිරාසස්ස 
                        <span class="note">(බාහිරාසයස්ස (ක.))</span> භික්ඛුනො;
                    </div>
                    <div class="gathalast">සීලං සමාධි පඤ්ඤා ච, පාරිපූරිං න ගච්ඡති.</div>
                </div>
                <div class="paragraph" para="635">
                    <span class="paranum">635</span>
                    <div class="gatha"> ‘‘යඤ්හි කිච්චං අපවිද්ධං 
                        <span class="note">(තදපවිද්ධං (සී. ස්‍යා.))</span>, අකිච්චං පන කරීයති;
                    </div>
                    <div class="gathalast">උන්නළානං 
                        <pb ed="T" n="0.0361"/> පමත්තානං, තෙසං වඩ්ඪන්ති ආසවා.
                    </div>
                </div>
                <div class="paragraph" para="636">
                    <span class="paranum">636</span>
                    <div class="gatha"> ‘‘යෙසඤ්ච සුසමාරද්ධා, නිච්චං කායගතා සති;</div>
                    <div class="gatha">අකිච්චං තෙ න සෙවන්ති, කිච්චෙ සාතච්චකාරිනො;</div>
                    <div class="gathalast">සතානං සම්පජානානං, අත්ථං ගච්ඡන්ති ආසවා.</div>
                </div>
                <div class="paragraph" para="637">
                    <span class="paranum">637</span>
                    <div class="gatha"> ‘‘උජුමග්ගම්හි අක්ඛාතෙ, ගච්ඡථ මා නිවත්තථ;</div>
                    <div class="gathalast">අත්තනා චොදයත්තානං, නිබ්බානමභිහාරයෙ.</div>
                </div>
                <div class="paragraph" para="638">
                    <span class="paranum">638</span>
                    <div class="gatha"> ‘‘අච්චාරද්ධම්හි වීරියම්හි, සත්ථා ලොකෙ අනුත්තරො;</div>
                    <div class="gatha">වීණොපමං කරිත්වා මෙ, ධම්මං දෙසෙසි චක්ඛුමා;</div>
                    <div class="gathalast">තස්සාහං වචනං සුත්වා, විහාසිං සාසනෙ රතො.</div>
                </div>
                <div class="paragraph" para="639">
                    <span class="paranum">639</span>
                    <div class="gatha"> ‘‘සමථං පටිපාදෙසිං, උත්තමත්ථස්ස පත්තියා;</div>
                    <div class="gathalast">තිස්සො විජ්ජා අනුප්පත්තා, කතං බුද්ධස්ස සාසනං.</div>
                </div>
                <div class="paragraph" para="640">
                    <span class="paranum">640</span>
                    <div class="gatha"> ‘‘නෙක්ඛම්මෙ 
                        <span class="note">(නික්ඛමෙ (ක.), නෙක්ඛම්මං (මහාව. 244; අ. නි. 6.55))</span> අධිමුත්තස්ස, පවිවෙකඤ්ච චෙතසො;
                    </div>
                    <div class="gathalast">අබ්‍යාපජ්ඣාධිමුත්තස්ස 
                        <span class="note">(අබ්‍යාපජ්ඣාධිම්හත්තස්ස (ක.))</span>, උපාදානක්ඛයස්ස ච.
                    </div>
                </div>
                <div class="paragraph" para="641">
                    <span class="paranum">641</span>
                    <div class="gatha"> ‘‘තණ්හක්ඛයාධිමුත්තස්ස, අසම්මොහඤ්ච චෙතසො;</div>
                    <div class="gathalast">දිස්වා ආයතනුප්පාදං, සම්මා චිත්තං විමුච්චති.</div>
                </div>
                <div class="paragraph" para="642">
                    <span class="paranum">642</span>
                    <div class="gatha"> ‘‘තස්ස 
                        <pb ed="P" n="0.0066"/> සම්මා විමුත්තස්ස, සන්තචිත්තස්ස භික්ඛුනො;
                    </div>
                    <div class="gathalast">කතස්ස පටිචයො නත්ථි, කරණීයං න විජ්ජති.</div>
                </div>
                <div class="paragraph" para="643">
                    <span class="paranum">643</span>
                    <div class="gatha"> ‘‘සෙලො 
                        <pb ed="M" n="0.0313"/>
                        <pb ed="V" n="0.0248"/> යථා එකඝනො 
                        <span class="note">(එකඝනො (ක.))</span>, වාතෙන න සමීරති;
                    </div>
                    <div class="gathalast">එවං රූපා රසා සද්දා, ගන්ධා ඵස්සා ච කෙවලා.</div>
                </div>
                <div class="paragraph" para="644">
                    <span class="paranum">644</span>
                    <div class="gatha"> ‘‘ඉට්ඨා 
                        <pb ed="T" n="0.0362"/> ධම්මා අනිට්ඨා ච, නප්පවෙධෙන්ති තාදිනො;
                    </div>
                    <div class="gathalast">ඨිතං චිත්තං විසඤ්ඤුත්තං, වයඤ්චස්සානුපස්සතී’’ති.</div>
                </div>
            </div>
            <div class="centre ct_sutta ending">... සොණො කොළිවිසො ථෙරො....</div>
        </div>
    </div>
    <div class="centre ct_nipatha ending">තෙරසනිපාතො නිට්ඨිතො.</div>
    <div class="paragraph udana" para="udana">
        <div class="bodytext ct_nipatha">තත්‍රුද්දානං -</div>
        <div class="ct_nipatha gatha">සොණො කොළිවිසො ථෙරො, එකොයෙව මහිද්ධිකො;</div>
        <div class="gathalast ct_nipatha">තෙරසම්හි නිපාතම්හි, ගාථායො චෙත්ථ තෙරසාති.</div>
    </div>
</div>