<div class="chapter ct_vagga" node-id="26120">
    <span class="chapter ct_vagga">3. අකම්මනියවග්ගො</span>
    <div class="chapter-contents">
        <div class="paragraph" para="21">
            <span class="paranum">21</span>
            <div class="bodytext"> ‘‘නාහං 
                <pb ed="V" n="1.0007"/>, භික්ඛවෙ, අඤ්ඤං එකධම්මම්පි සමනුපස්සාමි යං එවං අභාවිතං 
                <pb ed="T" n="1.0006"/> අකම්මනියං හොති යථයිදං, භික්ඛවෙ, චිත්තං 
                <span class="note">(යථයිදං චිත්තං (සී. පී.) එවමුපරිපි)</span>. චිත්තං, භික්ඛවෙ, අභාවිතං අකම්මනියං හොතී’’ති. පඨමං.
            </div>
        </div>
        <div class="paragraph" para="22">
            <span class="paranum">22</span>
            <div class="bodytext"> ‘‘නාහං, භික්ඛවෙ, අඤ්ඤං එකධම්මම්පි සමනුපස්සාමි යං එවං භාවිතං කම්මනියං හොති යථයිදං, භික්ඛවෙ, චිත්තං. චිත්තං, භික්ඛවෙ, භාවිතං කම්මනියං හොතී’’ති. දුතියං.</div>
        </div>
        <div class="paragraph" para="23">
            <span class="paranum">23</span>
            <div class="bodytext"> ‘‘නාහං 
                <pb ed="M" n="1.0005"/>, භික්ඛවෙ, අඤ්ඤං එකධම්මම්පි සමනුපස්සාමි යං එවං අභාවිතං මහතො අනත්ථාය සංවත්තති යථයිදං, භික්ඛවෙ, චිත්තං. චිත්තං, භික්ඛවෙ, අභාවිතං මහතො අනත්ථාය සංවත්තතී’’ති. තතියං.
            </div>
        </div>
        <div class="paragraph" para="24">
            <span class="paranum">24</span>
            <div class="bodytext"> ‘‘නාහං, භික්ඛවෙ, අඤ්ඤං එකධම්මම්පි සමනුපස්සාමි යං එවං භාවිතං මහතො අත්ථාය සංවත්තති යථයිදං, භික්ඛවෙ, චිත්තං. චිත්තං, භික්ඛවෙ, භාවිතං මහතො අත්ථාය සංවත්තතී’’ති. චතුත්ථං.</div>
        </div>
        <div class="paragraph" para="25">
            <span class="paranum">25</span>
            <div class="bodytext"> ‘‘නාහං, භික්ඛවෙ, අඤ්ඤං එකධම්මම්පි සමනුපස්සාමි යං එවං අභාවිතං අපාතුභූතං මහතො අනත්ථාය සංවත්තති යථයිදං, භික්ඛවෙ, චිත්තං. චිත්තං, භික්ඛවෙ, අභාවිතං අපාතුභූතං මහතො අනත්ථාය සංවත්තතී’’ති. පඤ්චමං.</div>
        </div>
        <div class="paragraph" para="26">
            <span class="paranum">26</span>
            <div class="bodytext"> ‘‘නාහං, භික්ඛවෙ, අඤ්ඤං එකධම්මම්පි සමනුපස්සාමි 
                <pb ed="P" n="1.0006"/> යං එවං භාවිතං පාතුභූතං මහතො අත්ථාය සංවත්තති යථයිදං, භික්ඛවෙ, චිත්තං. චිත්තං, භික්ඛවෙ, භාවිතං පාතුභූතං මහතො අත්ථාය සංවත්තතී’’ති. ඡට්ඨං.
            </div>
        </div>
        <div class="paragraph" para="27">
            <span class="paranum">27</span>
            <div class="bodytext"> ‘‘නාහං, භික්ඛවෙ, අඤ්ඤං එකධම්මම්පි සමනුපස්සාමි යං එවං අභාවිතං අබහුලීකතං 
                <pb ed="V" n="1.0008"/> මහතො අනත්ථාය සංවත්තති යථයිදං, භික්ඛවෙ, චිත්තං. චිත්තං, භික්ඛවෙ, අභාවිතං අබහුලීකතං මහතො අනත්ථාය සංවත්තතී’’ති. සත්තමං.
            </div>
        </div>
        <div class="paragraph" para="28">
            <span class="paranum">28</span>
            <div class="bodytext"> ‘‘නාහං 
                <pb ed="T" n="1.0007"/>, භික්ඛවෙ, අඤ්ඤං එකධම්මම්පි සමනුපස්සාමි යං එවං භාවිතං බහුලීකතං මහතො අත්ථාය සංවත්තති යථයිදං, භික්ඛවෙ, චිත්තං. චිත්තං, භික්ඛවෙ, භාවිතං බහුලීකතං මහතො අත්ථාය සංවත්තතී’’ති. අට්ඨමං.
            </div>
        </div>
        <div class="paragraph" para="29">
            <span class="paranum">29</span>
            <div class="bodytext"> ‘‘නාහං, භික්ඛවෙ, අඤ්ඤං එකධම්මම්පි සමනුපස්සාමි යං එවං අභාවිතං අබහුලීකතං දුක්ඛාධිවහං හොති යථයිදං, භික්ඛවෙ, චිත්තං. චිත්තං, භික්ඛවෙ, අභාවිතං අබහුලීකතං දුක්ඛාධිවහං හොතී’’ති. නවමං.</div>
        </div>
        <div class="paragraph" para="30">
            <span class="paranum">30</span>
            <div class="bodytext"> ‘‘නාහං, භික්ඛවෙ, අඤ්ඤං එකධම්මම්පි සමනුපස්සාමි යං එවං භාවිතං බහුලීකතං සුඛාධිවහං හොති යථයිදං, භික්ඛවෙ, චිත්තං. චිත්තං, භික්ඛවෙ, භාවිතං බහුලීකතං සුඛාධිවහං හොතී’’ති. දසමං.</div>
        </div>
    </div>
    <div class="centre ct_vagga ending">අකම්මනියවග්ගො තතියො.</div>
</div>