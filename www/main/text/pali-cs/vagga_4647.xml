<div class="chapter ct_vagga" node-id="46470">
    <span class="chapter ct_vagga">38. බොධිවන්දනවග්ගො</span>
    <div class="chapter-contents">
        <div class="subhead ct_sutta" node-id="46471">
            <span class="subhead ct_sutta">1. බොධිවන්දකත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘පාටලිං 
                        <pb ed="M" n="1.0335"/>
                        <pb ed="V" n="1.0317"/>
                        <pb ed="P" n="1.0290"/> හරිතං දිස්වා, පාදපං ධරණීරුහං;
                    </div>
                    <div class="gathalast">එකංසං අඤ්ජලිං කත්වා, අවන්දිං පාටලිං අහං.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘අඤ්ජලිං පග්ගහෙත්වාන, ගරුං කත්වාන මානසං;</div>
                    <div class="gathalast">අන්තොසුද්ධං බහිසුද්ධං, සුවිමුත්තමනාසවං.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘විපස්සිං ලොකමහිතං, කරුණාඤාණසාගරං;</div>
                    <div class="gathalast">සම්මුඛා විය සම්බුද්ධං, අවන්දිං පාටලිං අහං.</div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘එකනවුතිතො කප්පෙ, යං බොධිමභිවන්දහං;</div>
                    <div class="gathalast">දුග්ගතිං නාභිජානාමි, වන්දනාය ඉදං ඵලං.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘පටිසම්භිදා චතස්සො, විමොක්ඛාපි ච අට්ඨිමෙ;</div>
                    <div class="gathalast">ඡළභිඤ්ඤා සච්ඡිකතා, කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා බොධිවන්දකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">බොධිවන්දකත්ථෙරස්සාපදානං පඨමං.</div>
        </div>
        <div class="subhead ct_sutta" node-id="46472">
            <span class="subhead ct_sutta">2. පාටලිපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="6">
                    <span class="paranum">6</span>
                    <div class="gatha"> ‘‘විපස්සී 
                        <pb ed="T" n="1.0454"/> නාම භගවා, සයම්භූ අග්ගපුග්ගලො;
                    </div>
                    <div class="gathalast">පුරක්ඛතො සසිස්සෙහි, පාවිසි බන්ධුමං ජිනො.</div>
                </div>
                <div class="paragraph" para="7">
                    <span class="paranum">7</span>
                    <div class="gatha"> ‘‘තීණි පාටලිපුප්ඵානි, උච්ඡඞ්ගෙ ඨපිතානි මෙ;</div>
                    <div class="gathalast">සීසං න්හායිතුකාමොව, නදීතිත්ථං අගච්ඡහං.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘නික්ඛම්ම බන්ධුමතියා, අද්දසං ලොකනායකං;</div>
                    <div class="gathalast">ඉන්දීවරංව ජලිතං, ආදිත්තංව හුතාසනං.</div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘බ්‍යග්ඝූසභංව 
                        <pb ed="V" n="1.0318"/> පවරං, අභිජාතංව කෙසරිං;
                    </div>
                    <div class="gathalast">ගච්ඡන්තං සමණානග්ගං, භික්ඛුසඞ්ඝපුරක්ඛතං.</div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘‘තස්මිං 
                        <pb ed="M" n="1.0336"/> පසන්නො 
                        <span class="note">(සමණෙ (ක.))</span> සුගතෙ, කිලෙසමලධොවනෙ;
                    </div>
                    <div class="gathalast">ගහෙත්වා තීණි පුප්ඵානි, බුද්ධසෙට්ඨං අපූජයිං.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘එකනවුතිතො කප්පෙ, යං පුප්ඵමභිපූජයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා පාටලිපුප්ඵියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">පාටලිපුප්ඵියත්ථෙරස්සාපදානං දුතියං.</div>
        </div>
        <div class="subhead ct_sutta" node-id="46473">
            <span class="subhead ct_sutta">3. තීණුප්පලමාලියත්ථෙරඅපදානං</span>
            <div class="subhead-contents">
                <div class="paragraph" para="13">
                    <span class="paranum">13</span>
                    <div class="gatha"> ‘‘චන්දභාගානදීතීරෙ 
                        <pb ed="T" n="1.0455"/>
                        <pb ed="P" n="1.0291"/>, අහොසිං වානරො තදා;
                    </div>
                    <div class="gathalast">අද්දසං විරජං බුද්ධං, නිසින්නං පබ්බතන්තරෙ.</div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘‘ඔභාසෙන්තං දිසා සබ්බා, සාලරාජංව ඵුල්ලිතං;</div>
                    <div class="gathalast">ලක්ඛණබ්‍යඤ්ජනූපෙතං, දිස්වානත්තමනො අහං.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘උදග්ගචිත්තො සුමනො, පීතියා හට්ඨමානසො;</div>
                    <div class="gathalast">තීණි උප්පලපුප්ඵානි, මත්ථකෙ අභිරොපයිං.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘පූජයිත්වාන පුප්ඵානි, ඵුස්සස්සාහං මහෙසිනො;</div>
                    <div class="gathalast">සගාරවො භවිත්වාන, පක්කාමිං උත්තරාමුඛො.</div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘ගච්ඡන්තො පටිකුටිකො, විප්පසන්නෙන චෙතසා;</div>
                    <div class="gathalast">සෙලන්තරෙ පතිත්වාන, පාපුණිං ජීවිතක්ඛයං.</div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘තෙන කම්මෙන සුකතෙන, චෙතනාපණිධීහි ච;</div>
                    <div class="gathalast">ජහිත්වා පුරිමං ජාතිං, තාවතිංසමගච්ඡහං.</div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘සතානං තීණික්ඛත්තුඤ්ච, දෙවරජ්ජමකාරයිං;</div>
                    <div class="gathalast">සතානං පඤ්චක්ඛත්තුඤ්ච, චක්කවත්තී අහොසහං.</div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘ද්වෙනවුතෙ ඉතො කප්පෙ, යං පුප්ඵමභිපූජයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘පටිසම්භිදා 
                        <pb ed="M" n="1.0337"/>
                        <pb ed="V" n="1.0319"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං 
                        <pb ed="T" n="1.0456"/> සුදං ආයස්මා තීණුප්පලමාලියො ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">තීණුප්පලමාලියත්ථෙරස්සාපදානං තතියං.</div>
        </div>
        <div class="subhead ct_sutta" node-id="46474">
            <span class="subhead ct_sutta">4. පට්ටිපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="22">
                    <span class="paranum">22</span>
                    <div class="gatha"> ‘‘යදා නිබ්බායි සම්බුද්ධො, මහෙසී පදුමුත්තරො;</div>
                    <div class="gathalast">සමාගම්ම ජනා සබ්බෙ, සරීරං නීහරන්ති තෙ.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘නීහරන්තෙ සරීරම්හි, වජ්ජමානාසු භෙරිසු;</div>
                    <div class="gathalast">පසන්නචිත්තො සුමනො, පට්ටිපුප්ඵං අපූජයිං.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘සතසහස්සිතො කප්පෙ, යං පුප්ඵමභිපූජයිං;</div>
                    <div class="gathalast">දුග්ගතිං නාභිජානාමි, සරීරපූජිතෙ ඵලං.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘කිලෙසා ඣාපිතා මය්හං, භවා සබ්බෙ සමූහතා;</div>
                    <div class="gathalast">නාගොව බන්ධනං ඡෙත්වා, විහරාමි අනාසවො.</div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘ස්වාගතං වත මෙ ආසි, මම බුද්ධස්ස 
                        <span class="note">(බුද්ධසෙට්ඨස්ස (සී.))</span> සන්තිකෙ;
                    </div>
                    <div class="gathalast">තිස්සො විජ්ජා අනුප්පත්තා, කතං බුද්ධස්ස සාසනං.</div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘පටිසම්භිදා 
                        <pb ed="P" n="1.0292"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා පට්ටිපුප්ඵියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">පට්ටිපුප්ඵියත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="46475">
            <span class="subhead ct_sutta">5. සත්තපණ්ණියත්ථෙරඅපදානං</span>
            <div class="subhead-contents">
                <div class="paragraph" para="28">
                    <span class="paranum">28</span>
                    <div class="gatha"> ‘‘සුමනො 
                        <pb ed="T" n="1.0457"/> නාම සම්බුද්ධො, උප්පජ්ජි ලොකනායකො;
                    </div>
                    <div class="gathalast">පසන්නචිත්තො සුමනො, සත්තපණ්ණිමපූජයිං.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘සතසහස්සිතො කප්පෙ, සත්තපණ්ණිමපූජයිං;</div>
                    <div class="gathalast">දුග්ගතිං නාභිජානාමි, සත්තපණ්ණිපූජායිදං 
                        <span class="note">(සත්තපණ්ණිස්සිදං (සී.))</span> ඵලං.
                    </div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘කිලෙසා 
                        <pb ed="M" n="1.0338"/>
                        <pb ed="V" n="1.0320"/> ඣාපිතා මය්හං...පෙ.... විහරාමි අනාසවො.
                    </div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා සත්තපණ්ණියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සත්තපණ්ණියත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="46476">
            <span class="subhead ct_sutta">6. ගන්ධමුට්ඨියත්ථෙරඅපදානං</span>
            <div class="subhead-contents">
                <div class="paragraph" para="33">
                    <span class="paranum">33</span>
                    <div class="gatha">
                        <span class="note">(ඉධ ගාථාද්ධං ඌනං විය දිස්සති)</span> ‘‘චිතකෙ කරීයමානෙ, නානාගන්ධෙ සමාහතෙ;
                    </div>
                    <div class="gathalast">පසන්නචිත්තො සුමනො, ගන්ධමුට්ඨිමපූජයිං.</div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ‘‘සතසහස්සිතො 
                        <pb ed="T" n="1.0458"/> කප්පෙ, චිතකං යං අපූජයිං;
                    </div>
                    <div class="gathalast">දුග්ගතිං නාභිජානාමි, චිතපූජායිදං ඵලං.</div>
                </div>
                <div class="paragraph" para="35">
                    <span class="paranum">35</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා ගන්ධමුට්ඨියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">ගන්ධමුට්ඨියත්ථෙරස්සාපදානං ඡට්ඨං.</div>
        </div>
        <div class="subhead ct_sutta" node-id="46477">
            <span class="subhead ct_sutta">7. චිතකපූජකත්ථෙරඅපදානං</span>
            <div class="subhead-contents">
                <div class="paragraph" para="38">
                    <span class="paranum">38</span>
                    <div class="gatha"> ‘‘පරිනිබ්බුතෙ භගවති, ජලජුත්තමනාමකෙ;</div>
                    <div class="gathalast">ආරොපිතම්හි චිතකෙ, සාලපුප්ඵමපූජයිං.</div>
                </div>
                <div class="paragraph" para="39">
                    <span class="paranum">39</span>
                    <div class="gatha"> ‘‘සතසහස්සිතො කප්පෙ, යං පුප්ඵමභිපූජයිං;</div>
                    <div class="gathalast">දුග්ගතිං නාභිජානාමි, චිතපූජායිදං ඵලං.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘කිලෙසා 
                        <pb ed="T" n="1.0459"/>
                        <pb ed="M" n="1.0339"/>
                        <pb ed="P" n="1.0293"/> ඣාපිතා මය්හං...පෙ.... විහරාමි අනාසවො.
                    </div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා චිතකපූජකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">චිතකපූජකත්ථෙරස්සාපදානං සත්තමං.</div>
        </div>
        <div class="subhead ct_sutta" node-id="46478">
            <span class="subhead ct_sutta">8. සුමනතාලවණ්ටියත්ථෙරඅපදානං</span>
            <div class="subhead-contents">
                <div class="paragraph" para="43">
                    <span class="paranum">43</span>
                    <div class="gatha"> ‘‘සිද්ධත්ථස්ස 
                        <pb ed="V" n="1.0321"/> භගවතො, තාලවණ්ටමදාසහං;
                    </div>
                    <div class="gathalast">සුමනෙහි පටිච්ඡන්නං, ධාරයාමි මහාරහං.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘චතුන්නවුතිතො කප්පෙ, තාලවණ්ටමදාසහං;</div>
                    <div class="gathalast">දුග්ගතිං නාභිජානාමි, තාලවණ්ටස්සිදං ඵලං.</div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං 
                        <pb ed="T" n="1.0460"/> සුදං ආයස්මා සුමනතාලවණ්ටියො ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">සුමනතාලවණ්ටියත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="46479">
            <span class="subhead ct_sutta">9. සුමනදාමියත්ථෙරඅපදානං</span>
            <div class="subhead-contents">
                <div class="paragraph" para="48">
                    <span class="paranum">48</span>
                    <div class="gatha"> ‘‘සිද්ධත්ථස්ස භගවතො, න්හාතකස්ස තපස්සිනො;</div>
                    <div class="gathalast">කත්වාන සුමනදාමං, ධාරයිං පුරතො ඨිතො.</div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘චතුන්නවුතිතො කප්පෙ, යං දාමං ධාරයිං තදා;</div>
                    <div class="gathalast">දුග්ගතිං නාභිජානාමි, සුමනධාරණෙ ඵලං.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="51">
                    <span class="paranum">51</span>
                    <div class="gatha"> ‘‘ස්වාගතං 
                        <pb ed="M" n="1.0340"/> වත මෙ ආසි...පෙ.... කතං බුද්ධස්ස සාසනං.
                    </div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා සුමනදාමියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සුමනදාමියත්ථෙරස්සාපදානං නවමං.</div>
        </div>
        <div class="subhead ct_sutta" node-id="464710">
            <span class="subhead ct_sutta">10. කාසුමාරිඵලදායකත්ථෙරඅපදානං</span>
            <div class="subhead-contents">
                <div class="paragraph" para="53">
                    <span class="paranum">53</span>
                    <div class="gatha"> ‘‘කණිකාරංව 
                        <pb ed="T" n="1.0461"/>
                        <pb ed="P" n="1.0294"/> ජොතන්තං, නිසින්නං පබ්බතන්තරෙ;
                    </div>
                    <div class="gathalast">අද්දසං විරජං බුද්ධං, ලොකජෙට්ඨං නරාසභං.</div>
                </div>
                <div class="paragraph" para="54">
                    <span class="paranum">54</span>
                    <div class="gatha"> ‘‘පසන්නචිත්තො 
                        <pb ed="V" n="1.0322"/> සුමනො, සිරෙ කත්වාන අඤ්ජලිං;
                    </div>
                    <div class="gathalast">කාසුමාරිඵලං ගය්හ, බුද්ධසෙට්ඨස්සදාසහං.</div>
                </div>
                <div class="paragraph" para="55">
                    <span class="paranum">55</span>
                    <div class="gatha"> ‘‘එකත්තිංසෙ ඉතො කප්පෙ, යං ඵලමදදිං අහං;</div>
                    <div class="gathalast">දුග්ගතිං නාභිජානාමි, ඵලදානස්සිදං ඵලං.</div>
                </div>
                <div class="paragraph" para="56">
                    <span class="paranum">56</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="57">
                    <span class="paranum">57</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="58">
                    <span class="paranum">58</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා කාසුමාරිඵලදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">කාසුමාරිඵලදායකත්ථෙරස්සාපදානං දසමං.</div>
        </div>
    </div>
    <div class="centre ct_vagga ending">බොධිවන්දනවග්ගො අට්ඨතිංසතිමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">බොධි පාටලි උප්පලී, පට්ටි ච සත්තපණ්ණියො;</div>
        <div class="ct_vagga gatha">ගන්ධමුට්ඨි 
            <pb ed="T" n="1.0462"/> ච චිතකො, තාලං සුමනදාමකො;
        </div>
        <div class="gathalast ct_vagga">කාසුමාරිඵලී චෙව, ගාථා එකූනසට්ඨිකා.</div>
    </div>
</div>