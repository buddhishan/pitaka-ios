<div class="chapter ct_nipatha" node-id="45230">
    <span class="chapter ct_nipatha">14. තිංසනිපාතො</span>
    <div class="chapter-contents">
        <div class="subhead ct_sutta" node-id="45231">
            <span class="subhead ct_sutta">1. සුභාජීවකම්බවනිකාථෙරීගාථා</span>
            <div class="subhead-contents">
                <div class="paragraph" para="368">
                    <span class="paranum">368</span>
                    <div class="gatha"> ජීවකම්බවනං 
                        <pb ed="T" n="0.0490"/>
                        <pb ed="M" n="0.0420"/>
                        <pb ed="V" n="0.0342"/> රම්මං, ගච්ඡන්තිං භික්ඛුනිං සුභං;
                    </div>
                    <div class="gathalast">ධුත්තකො සන්නිවාරෙසි 
                        <span class="note">(තං නිවාරෙසි (ක.))</span>, තමෙනං අබ්‍රවී සුභා.
                    </div>
                </div>
                <div class="paragraph" para="369">
                    <span class="paranum">369</span>
                    <div class="gatha"> ‘‘කිං තෙ අපරාධිතං මයා, යං මං ඔවරියාන තිට්ඨසි;</div>
                    <div class="gathalast">න හි පබ්බජිතාය ආවුසො, පුරිසො සම්ඵුසනාය කප්පති.</div>
                </div>
                <div class="paragraph" para="370">
                    <span class="paranum">370</span>
                    <div class="gatha"> ‘‘ගරුකෙ මම සත්ථුසාසනෙ, යා සික්ඛා සුගතෙන දෙසිතා;</div>
                    <div class="gathalast">පරිසුද්ධපදං 
                        <pb ed="P" n="0.0159"/> අනඞ්ගණං, කිං මං ඔවරියාන තිට්ඨසි.
                    </div>
                </div>
                <div class="paragraph" para="371">
                    <span class="paranum">371</span>
                    <div class="gatha"> ‘‘ආවිලචිත්තො අනාවිලං, සරජො වීතරජං අනඞ්ගණං;</div>
                    <div class="gathalast">සබ්බත්ථ විමුත්තමානසං, කිං මං ඔවරියාන තිට්ඨසි’’.</div>
                </div>
                <div class="paragraph" para="372">
                    <span class="paranum">372</span>
                    <div class="gatha"> ‘‘දහරා ච අපාපිකා චසි, කිං තෙ පබ්බජ්ජා කරිස්සති;</div>
                    <div class="gathalast">නික්ඛිප කාසායචීවරං, එහි රමාම සුපුප්ඵිතෙ 
                        <span class="note">(රමාමසෙ පුප්ඵිතෙ (සී. ස්‍යා.))</span> වනෙ.
                    </div>
                </div>
                <div class="paragraph" para="373">
                    <span class="paranum">373</span>
                    <div class="gatha"> ‘‘මධුරඤ්ච පවන්ති සබ්බසො, කුසුමරජෙන සමුට්ඨිතා දුමා;</div>
                    <div class="gathalast">පඨමවසන්තො සුඛො උතු, එහි රමාම සුපුප්ඵිතෙ වනෙ.</div>
                </div>
                <div class="paragraph" para="374">
                    <span class="paranum">374</span>
                    <div class="gatha"> ‘‘කුසුමිතසිඛරා ච පාදපා, අභිගජ්ජන්තිව මාලුතෙරිතා;</div>
                    <div class="gathalast">කා තුය්හං රති භවිස්සති, යදි එකා වනමොගහිස්සසි 
                        <span class="note">(වනමොතරිස්සසි (සී.), වනමොගාහිස්සසි (ස්‍යා. ක.))</span>.
                    </div>
                </div>
                <div class="paragraph" para="375">
                    <span class="paranum">375</span>
                    <div class="gatha"> ‘‘වාළමිගසඞ්ඝසෙවිතං 
                        <pb ed="M" n="0.0421"/>, කුඤ්ජරමත්තකරෙණුලොළිතං;
                    </div>
                    <div class="gathalast">අසහායිකා ගන්තුමිච්ඡසි, රහිතං භිංසනකං මහාවනං.</div>
                </div>
                <div class="paragraph" para="376">
                    <span class="paranum">376</span>
                    <div class="gatha"> ‘‘තපනීයකතාව ධීතිකා, විචරසි චිත්තලතෙව අච්ඡරා;</div>
                    <div class="gathalast">කාසිකසුඛුමෙහි 
                        <pb ed="T" n="0.0491"/> වග්ගුභි, සොභසී සුවසනෙහි නූපමෙ.
                    </div>
                </div>
                <div class="paragraph" para="377">
                    <span class="paranum">377</span>
                    <div class="gatha"> ‘‘අහං තව වසානුගො සියං, යදි විහරෙමසෙ 
                        <span class="note">(යදිපි විහරෙසි (ක.))</span> කානනන්තරෙ;
                    </div>
                    <div class="gathalast">න හි මත්ථි තයා පියත්තරො, පාණො කින්නරිමන්දලොචනෙ.</div>
                </div>
                <div class="paragraph" para="378">
                    <span class="paranum">378</span>
                    <div class="gatha"> ‘‘යදි මෙ වචනං කරිස්සසි, සුඛිතා එහි අගාරමාවස;</div>
                    <div class="gathalast">පාසාදනිවාතවාසිනී, පරිකම්මං තෙ කරොන්තු නාරියො.</div>
                </div>
                <div class="paragraph" para="379">
                    <span class="paranum">379</span>
                    <div class="gatha"> ‘‘කාසිකසුඛුමානි ධාරය, අභිරොපෙහි 
                        <span class="note">(අභිරොහෙහි (සී.))</span> ච මාලවණ්ණකං;
                    </div>
                    <div class="gathalast">කඤ්චනමණිමුත්තකං 
                        <pb ed="P" n="0.0160"/> බහුං, විවිධං ආභරණං කරොමි තෙ.
                    </div>
                </div>
                <div class="paragraph" para="380">
                    <span class="paranum">380</span>
                    <div class="gatha"> ‘‘සුධොතරජපච්ඡදං 
                        <pb ed="V" n="0.0343"/> සුභං, ගොණකතූලිකසන්ථතං නවං;
                    </div>
                    <div class="gathalast">අභිරුහ සයනං මහාරහං, චන්දනමණ්ඩිතසාරගන්ධිකං;</div>
                </div>
                <div class="paragraph" para="381">
                    <span class="paranum">381</span>
                    <div class="gatha"> ‘‘උප්පලං චුදකා සමුග්ගතං, යථා තං අමනුස්සසෙවිතං;</div>
                    <div class="gathalast">එවං ත්වං බ්‍රහ්මචාරිනී, සකෙසඞ්ගෙසු ජරං ගමිස්සසි’’.</div>
                </div>
                <div class="paragraph" para="382">
                    <span class="paranum">382</span>
                    <div class="gatha"> ‘‘කිං 
                        <pb ed="M" n="0.0422"/> තෙ ඉධ සාරසම්මතං, කුණපපූරම්හි සුසානවඩ්ඪනෙ;
                    </div>
                    <div class="gathalast">භෙදනධම්මෙ කළෙවරෙ 
                        <span class="note">(කලෙවරෙ (සී. ක.))</span>, යං දිස්වා විමනො උදික්ඛසි’’.
                    </div>
                </div>
                <div class="paragraph" para="383">
                    <span class="paranum">383</span>
                    <div class="gatha"> ‘‘අක්ඛීනි ච තුරියාරිව, කින්නරියාරිව පබ්බතන්තරෙ;</div>
                    <div class="gathalast">තව මෙ නයනානි දක්ඛිය, භිය්‍යො කාමරතී පවඩ්ඪති.</div>
                </div>
                <div class="paragraph" para="384">
                    <span class="paranum">384</span>
                    <div class="gatha"> ‘‘උප්පලසිඛරොපමානි තෙ, විමලෙ හාටකසන්නිභෙ මුඛෙ;</div>
                    <div class="gathalast">තව මෙ නයනානි දක්ඛිය 
                        <span class="note">(නයනානුදික්ඛිය (සී.))</span>, භිය්‍යො කාමගුණො පවඩ්ඪති.
                    </div>
                </div>
                <div class="paragraph" para="385">
                    <span class="paranum">385</span>
                    <div class="gatha"> ‘‘අපි දූරගතා සරම්හසෙ, ආයතපම්හෙ විසුද්ධදස්සනෙ;</div>
                    <div class="gathalast">න 
                        <pb ed="T" n="0.0492"/> හි මත්ථි තයා පියත්තරා, නයනා කින්නරිමන්දලොචනෙ’’.
                    </div>
                </div>
                <div class="paragraph" para="386">
                    <span class="paranum">386</span>
                    <div class="gatha"> ‘‘අපථෙන පයාතුමිච්ඡසි, චන්දං කීළනකං ගවෙසසි;</div>
                    <div class="gathalast">මෙරුං ලඞ්ඝෙතුමිච්ඡසි, යො ත්වං බුද්ධසුතං මග්ගයසි.</div>
                </div>
                <div class="paragraph" para="387">
                    <span class="paranum">387</span>
                    <div class="gatha"> ‘‘නත්ථි 
                        <pb ed="P" n="0.0161"/> හි ලොකෙ සදෙවකෙ, රාගො යත්ථපි දානි මෙ සියා;
                    </div>
                    <div class="gathalast">නපි නං ජානාමි කීරිසො, අථ මග්ගෙන හතො සමූලකො.</div>
                </div>
                <div class="paragraph" para="388">
                    <span class="paranum">388</span>
                    <div class="gatha"> ‘‘ඉඞ්ගාලකුයාව 
                        <span class="note">(ඉඞ්ඝාළඛුයාව (ස්‍යා.))</span> උජ්ඣිතො, විසපත්තොරිව අග්ගිතො කතො 
                        <span class="note">(අග්ඝතො හතො (සී.))</span>;
                    </div>
                    <div class="gathalast">නපි නං පස්සාමි කීරිසො, අථ මග්ගෙන හතො සමූලකො.</div>
                </div>
                <div class="paragraph" para="389">
                    <span class="paranum">389</span>
                    <div class="gatha"> ‘‘යස්සා 
                        <pb ed="M" n="0.0423"/> සියා අපච්චවෙක්ඛිතං, සත්ථා වා අනුපාසිතො සියා;
                    </div>
                    <div class="gathalast">ත්වං තාදිසිකං පලොභය, ජානන්තිං සො ඉමං විහඤ්ඤසි.</div>
                </div>
                <div class="paragraph" para="390">
                    <span class="paranum">390</span>
                    <div class="gatha"> ‘‘මය්හඤ්හි අක්කුට්ඨවන්දිතෙ, සුඛදුක්ඛෙ ච සතී උපට්ඨිතා;</div>
                    <div class="gathalast">සඞ්ඛතමසුභන්ති ජානිය, සබ්බත්ථෙව මනො න ලිම්පති.</div>
                </div>
                <div class="paragraph" para="391">
                    <span class="paranum">391</span>
                    <div class="gatha"> ‘‘සාහං සුගතස්ස සාවිකා, මග්ගට්ඨඞ්ගිකයානයායිනී;</div>
                    <div class="gathalast">උද්ධටසල්ලා අනාසවා, සුඤ්ඤාගාරගතා රමාමහං.</div>
                </div>
                <div class="paragraph" para="392">
                    <span class="paranum">392</span>
                    <div class="gatha"> ‘‘දිට්ඨා හි මයා සුචිත්තිතා, සොම්භා දාරුකපිල්ලකානි වා;</div>
                    <div class="gathalast">තන්තීහි ච ඛීලකෙහි ච, විනිබද්ධා විවිධං පනච්චකා.</div>
                </div>
                <div class="paragraph" para="393">
                    <span class="paranum">393</span>
                    <div class="gatha"> ‘‘තම්හුද්ධටෙ තන්තිඛීලකෙ, විස්සට්ඨෙ විකලෙ පරික්‍රිතෙ 
                        <span class="note">(පරිපක්ඛීතෙ (සී.), පරිපක්කතෙ (ස්‍යා.))</span>;
                    </div>
                    <div class="gathalast">න වින්දෙය්‍ය ඛණ්ඩසො කතෙ, කිම්හි තත්ථ මනං නිවෙසයෙ.</div>
                </div>
                <div class="paragraph" para="394">
                    <span class="paranum">394</span>
                    <div class="gatha"> ‘‘තථූපමා 
                        <pb ed="V" n="0.0344"/> දෙහකානි මං, තෙහි ධම්මෙහි විනා න වත්තන්ති;
                    </div>
                    <div class="gathalast">ධම්මෙහි 
                        <pb ed="T" n="0.0493"/> විනා න වත්තති, කිම්හි තත්ථ මනං නිවෙසයෙ.
                    </div>
                </div>
                <div class="paragraph" para="395">
                    <span class="paranum">395</span>
                    <div class="gatha"> ‘‘යථා හරිතාලෙන මක්ඛිතං, අද්දස චිත්තිකං භිත්තියා කතං;</div>
                    <div class="gathalast">තම්හි 
                        <pb ed="P" n="0.0162"/> තෙ විපරීතදස්සනං, සඤ්ඤා මානුසිකා නිරත්ථිකා.
                    </div>
                </div>
                <div class="paragraph" para="396">
                    <span class="paranum">396</span>
                    <div class="gatha"> ‘‘මායං 
                        <pb ed="M" n="0.0424"/> විය අග්ගතො කතං, සුපිනන්තෙව සුවණ්ණපාදපං;
                    </div>
                    <div class="gatha">උපගච්ඡසි අන්ධ රිත්තකං, ජනමජ්ඣෙරිව රුප්පරූපකං 
                        <span class="note">(රූපරූපකං (ක.))</span>.
                    </div>
                </div>
                <div class="paragraph" para="397">
                    <span class="paranum">397</span>
                    <div class="gatha"> ‘‘වට්ටනිරිව කොටරොහිතා, මජ්ඣෙ පුබ්බුළකා සඅස්සුකා;</div>
                    <div class="gathalast">පීළකොළිකා චෙත්ථ ජායති, විවිධා චක්ඛුවිධා ච පිණ්ඩිතා’’.</div>
                </div>
                <div class="paragraph" para="398">
                    <span class="paranum">398</span>
                    <div class="gatha"> උප්පාටිය චාරුදස්සනා, න ච පජ්ජිත්ථ අසඞ්ගමානසා;</div>
                    <div class="gatha">‘‘හන්ද තෙ චක්ඛුං හරස්සු තං’’, තස්ස නරස්ස අදාසි තාවදෙ.</div>
                </div>
                <div class="paragraph" para="399">
                    <span class="paranum">399</span>
                    <div class="gatha"> තස්ස ච විරමාසි තාවදෙ, රාගො තත්ථ ඛමාපයී ච නං;</div>
                    <div class="gatha">‘‘සොත්ථි සියා බ්‍රහ්මචාරිනී, න පුනො එදිසකං භවිස්සති’’.</div>
                </div>
                <div class="paragraph" para="400">
                    <span class="paranum">400</span>
                    <div class="gatha"> ‘‘ආසාදිය 
                        <span class="note">(ආහනිය (ස්‍යා. ක.))</span> එදිසං ජනං, අග්ගිං පජ්ජලිතං ව ලිඞ්ගිය;
                    </div>
                    <div class="gathalast">ගණ්හිය ආසීවිසං විය, අපි නු සොත්ථි සියා ඛමෙහි නො’’.</div>
                </div>
                <div class="paragraph" para="401">
                    <span class="paranum">401</span>
                    <div class="gatha"> මුත්තා ච තතො සා භික්ඛුනී, අගමී බුද්ධවරස්ස සන්තිකං;</div>
                    <div class="gathalast">පස්සිය වරපුඤ්ඤලක්ඛණං, චක්ඛු ආසි යථා පුරාණකන්ති.</div>
                </div>
            </div>
            <div class="centre ct_sutta ending">... සුභා ජීවකම්බවනිකා ථෙරී....</div>
        </div>
    </div>
    <div class="centre ct_nipatha ending">තිංසනිපාතො නිට්ඨිතො.</div>
</div>