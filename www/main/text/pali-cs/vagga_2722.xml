<div class="chapter ct_vagga" node-id="27220">
    <span class="chapter ct_vagga">(13) 3. දානවග්ගො</span>
    <div class="chapter-contents">
        <div class="paragraph" para="142">
            <span class="paranum">142</span>
            <div class="bodytext"> ‘‘ද්වෙමානි 
                <pb ed="V" n="1.0110"/>, භික්ඛවෙ, දානානි. කතමානි ද්වෙ? ආමිසදානඤ්ච ධම්මදානඤ්ච. ඉමානි ඛො, භික්ඛවෙ, ද්වෙ දානානි. එතදග්ගං, භික්ඛවෙ, ඉමෙසං ද්වින්නං දානානං යදිදං ධම්මදාන’’න්ති.
            </div>
        </div>
        <div class="paragraph" para="143">
            <span class="paranum">143</span>
            <div class="bodytext"> ‘‘ද්වෙමෙ, භික්ඛවෙ, යාගා. කතමෙ ද්වෙ? ආමිසයාගො ච ධම්මයාගො ච. ඉමෙ ඛො, භික්ඛවෙ, ද්වෙ යාගා. එතදග්ගං, භික්ඛවෙ, ඉමෙසං ද්වින්නං යාගානං යදිදං ධම්මයාගො’’ති.</div>
        </div>
        <div class="paragraph" para="144">
            <span class="paranum">144</span>
            <div class="bodytext"> ‘‘ද්වෙමෙ 
                <pb ed="P" n="1.0092"/>, භික්ඛවෙ, චාගා. කතමෙ ද්වෙ? ආමිසචාගො ච ධම්මචාගො ච. ඉමෙ ඛො, භික්ඛවෙ, ද්වෙ චාගා. එතදග්ගං, භික්ඛවෙ, ඉමෙසං 
                <pb ed="T" n="1.0115"/> ද්වින්නං චාගානං යදිදං ධම්මචාගො’’ති.
            </div>
        </div>
        <div class="paragraph" para="145">
            <span class="paranum">145</span>
            <div class="bodytext"> ‘‘ද්වෙමෙ, භික්ඛවෙ, පරිච්චාගා. කතමෙ ද්වෙ? ආමිසපරිච්චාගො ච ධම්මපරිච්චාගො ච. ඉමෙ ඛො, භික්ඛවෙ, ද්වෙ පරිච්චාගා. එතදග්ගං, භික්ඛවෙ, ඉමෙසං ද්වින්නං පරිච්චාගානං යදිදං ධම්මපරිච්චාගො’’ති.</div>
        </div>
        <div class="paragraph" para="146">
            <span class="paranum">146</span>
            <div class="bodytext"> ‘‘ද්වෙමෙ 
                <pb ed="M" n="1.0091"/>, භික්ඛවෙ, භොගා. කතමෙ ද්වෙ? ආමිසභොගො ච ධම්මභොගො ච. ඉමෙ ඛො, භික්ඛවෙ, ද්වෙ භොගා. එතදග්ගං, භික්ඛවෙ, ඉමෙසං ද්වින්නං භොගානං යදිදං ධම්මභොගො’’ති.
            </div>
        </div>
        <div class="paragraph" para="147">
            <span class="paranum">147</span>
            <div class="bodytext"> ‘‘ද්වෙමෙ, භික්ඛවෙ, සම්භොගා. කතමෙ ද්වෙ? ආමිසසම්භොගො ච ධම්මසම්භොගො ච. ඉමෙ ඛො, භික්ඛවෙ, ද්වෙ සම්භොගා. එතදග්ගං, භික්ඛවෙ, ඉමෙසං ද්වින්නං සම්භොගානං යදිදං ධම්මසම්භොගො’’ති.</div>
        </div>
        <div class="paragraph" para="148">
            <span class="paranum">148</span>
            <div class="bodytext"> ‘‘ද්වෙමෙ, භික්ඛවෙ, සංවිභාගා. කතමෙ ද්වෙ? ආමිසසංවිභාගො ච ධම්මසංවිභාගො ච. ඉමෙ ඛො, භික්ඛවෙ, ද්වෙ සංවිභාගා. එතදග්ගං, භික්ඛවෙ, ඉමෙසං ද්වින්නං සංවිභාගානං යදිදං ධම්මසංවිභාගො’’ති.</div>
        </div>
        <div class="paragraph" para="149">
            <span class="paranum">149</span>
            <div class="bodytext"> ‘‘ද්වෙමෙ 
                <pb ed="V" n="1.0111"/>, භික්ඛවෙ, සඞ්ගහා. කතමෙ ද්වෙ? ආමිසසඞ්ගහො ච ධම්මසඞ්ගහො ච. ඉමෙ ඛො, භික්ඛවෙ, ද්වෙ සඞ්ගහා. එතදග්ගං, භික්ඛවෙ, ඉමෙසං ද්වින්නං සඞ්ගහානං යදිදං ධම්මසඞ්ගහො’’ති.
            </div>
        </div>
        <div class="paragraph" para="150">
            <span class="paranum">150</span>
            <div class="bodytext"> ‘‘ද්වෙමෙ, භික්ඛවෙ, අනුග්ගහා. කතමෙ ද්වෙ? ආමිසානුග්ගහො ච ධම්මානුග්ගහො ච. ඉමෙ ඛො, භික්ඛවෙ, ද්වෙ අනුග්ගහා. එතදග්ගං, භික්ඛවෙ, ඉමෙසං ද්වින්නං අනුග්ගහානං යදිදං ධම්මානුග්ගහො’’ති.</div>
        </div>
        <div class="paragraph" para="151">
            <span class="paranum">151</span>
            <div class="bodytext"> ‘‘ද්වෙමා, භික්ඛවෙ, අනුකම්පා. කතමා ද්වෙ? ආමිසානුකම්පා 
                <pb ed="T" n="1.0116"/> ච ධම්මානුකම්පා ච. ඉමා ඛො, භික්ඛවෙ, ද්වෙ අනුකම්පා. එතදග්ගං, භික්ඛවෙ, ඉමාසං ද්වින්නං අනුකම්පානං යදිදං ධම්මානුකම්පා’’ති.
            </div>
        </div>
    </div>
    <div class="centre ct_vagga ending">දානවග්ගො තතියො.</div>
</div>