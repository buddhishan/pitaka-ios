<div class="chapter ct_vagga" node-id="28250">
    <span class="chapter ct_vagga">(16) 6. අචෙලකවග්ගො</span>
    <div class="chapter-contents">
        <div class="paragraph" para="157-163">
            <span class="paranum">157-163</span>
            <div class="bodytext"> ‘‘තිස්සො 
                <pb ed="T" n="1.0380"/>
                <pb ed="V" n="1.0333"/>
                <pb ed="P" n="1.0295"/>
                <pb ed="M" n="1.0300"/> ඉමා, භික්ඛවෙ, පටිපදා. කතමා තිස්සො? ආගාළ්හා පටිපදා, නිජ්ඣාමා පටිපදා, මජ්ඣිමා පටිපදා. කතමා ච, භික්ඛවෙ, ආගාළ්හා පටිපදා? ඉධ, භික්ඛවෙ, එකච්චො එවංවාදී හොති එවංදිට්ඨි - ‘නත්ථි කාමෙසු දොසො’ති. සො කාමෙසු පාතබ්‍යතං ආපජ්ජති. අයං වුච්චති, භික්ඛවෙ, ආගාළ්හා පටිපදා.
            </div>
            <div class="bodytext">‘‘කතමා ච, භික්ඛවෙ, නිජ්ඣාමා පටිපදා? ඉධ, භික්ඛවෙ, එකච්චො අචෙලකො හොති මුත්තාචාරො, හත්ථාපලෙඛනො 
                <span class="note">(හත්ථාවලෙඛනො (ස්‍යා. කං.) දී. නි. 1.394; ම. නි. 1.155 පස්සිතබ්බං)</span>, න එහිභදන්තිකො, න තිට්ඨභදන්තිකො, නාභිහටං න උද්දිස්සකතං න නිමන්තනං සාදියති. සො න කුම්භිමුඛා පටිග්ගණ්හාති, න කළොපිමුඛා 
                <span class="note">(ඛළොපිමුඛා (සී. ස්‍යා. කං.))</span> පටිග්ගණ්හාති න එළකමන්තරං න දණ්ඩමන්තරං න මුසලමන්තරං න ද්වින්නං භුඤ්ජමානානං න ගබ්භිනියා න පායමානාය න පුරිසන්තරගතාය න සඞ්කිත්තීසු න යත්ථ සා උපට්ඨිතො හොති න යත්ථ මක්ඛිකා සණ්ඩසණ්ඩචාරිනී න මච්ඡං න මංසං න සුරං න මෙරයං, න ථුසොදකං පිවති. සො එකාගාරිකො වා හොති එකාලොපිකො, ද්වාගාරිකො වා හොති ද්වාලොපිකො... සත්තාගාරිකො වා හොති සත්තාලොපිකො; එකිස්සාපි දත්තියා යාපෙති, ද්වීහිපි දත්තීහි යාපෙති... සත්තහිපි දත්තීහි යාපෙති; එකාහිකම්පි ආහාරං ආහාරෙති, ද්වාහිකම්පි ආහාරං ආහාරෙති... සත්තාහිකම්පි ආහාරං ආහාරෙති - ඉති එවරූපං අද්ධමාසිකම්පි පරියායභත්තභොජනානුයොගමනුයුත්තො විහරති.
            </div>
            <div class="bodytext">සො සාකභක්ඛොපි හොති, සාමාකභක්ඛොපි හොති, නීවාරභක්ඛොපි හොති, දද්දුලභක්ඛොපි හොති, හටභක්ඛොපි හොති 
                <pb ed="T" n="1.0381"/>, කණ්හභක්ඛොපි හොති, ආචාමභක්ඛොපි හොති, පිඤ්ඤාකභක්ඛොපි හොති, තිණභක්ඛොපි හොති, ගොමයභක්ඛොපි හොති, වනමූලඵලාහාරො යාපෙති පවත්තඵලභොජී.
            </div>
            <div class="bodytext">සො සාණානිපි ධාරෙති, මසාණානිපි ධාරෙති, ඡවදුස්සානිපි ධාරෙති, පංසුකූලානිපි ධාරෙති, තිරීටානිපි ධාරෙති, අජිනම්පි ධාරෙති, අජිනක්ඛිපම්පි ධාරෙති, කුසචීරම්පි ධාරෙති 
                <pb ed="V" n="1.0334"/>, වාකචීරම්පි ධාරෙති, ඵලකචීරම්පි ධාරෙති, කෙසකම්බලම්පි ධාරෙති, වාළකම්බලම්පි 
                <pb ed="P" n="1.0296"/> ධාරෙති, උලූකපක්ඛිකම්පි 
                <pb ed="M" n="1.0301"/> ධාරෙති, කෙසමස්සුලොචකොපි හොති කෙසමස්සුලොචනානුයොගමනුයුත්තො, උබ්භට්ඨකොපි හොති ආසනපටික්ඛිත්තො, උක්කුටිකොපි හොති උක්කුටිකප්පධානමනුයුත්තො, කණ්ටකාපස්සයිකොපි හොති කණ්ටකාපස්සයෙ සෙය්‍යං කප්පෙති, සායතතියකම්පි උදකොරොහනානුයොගමනුයුත්තො විහරති - ඉති එවරූපං අනෙකවිහිතං කායස්ස ආතාපනපරිතාපනානුයොගමනුයුත්තො විහරති. අයං වුච්චති, භික්ඛවෙ, නිජ්ඣාමා පටිපදා.
            </div>
            <div class="bodytext">‘‘කතමා ච, භික්ඛවෙ, මජ්ඣිමා පටිපදා? ඉධ, භික්ඛවෙ, භික්ඛු කායෙ කායානුපස්සී විහරති ආතාපී සම්පජානො සතිමා විනෙය්‍ය ලොකෙ අභිජ්ඣාදොමනස්සං; වෙදනාසු...පෙ.... චිත්තෙ...පෙ.... ධම්මෙසු ධම්මානුපස්සී විහරති ආතාපී සම්පජානො සතිමා විනෙය්‍ය ලොකෙ අභිජ්ඣාදොමනස්සං. අයං වුච්චති, භික්ඛවෙ, මජ්ඣිමා පටිපදා. ඉමා ඛො, භික්ඛවෙ, තිස්සො පටිපදා’’ති.</div>
            <div class="bodytext">‘‘තිස්සො ඉමා, භික්ඛවෙ, පටිපදා. කතමා තිස්සො? ආගාළ්හා පටිපදා, නිජ්ඣාමා පටිපදා, මජ්ඣිමා පටිපදා. කතමා ච, භික්ඛවෙ, ආගාළ්හා පටිපදා...පෙ.... අයං වුච්චති, භික්ඛවෙ, ආගාළ්හා පටිපදා.</div>
            <div class="bodytext">‘‘කතමා ච, භික්ඛවෙ, නිජ්ඣාමා පටිපදා...පෙ.... අයං වුච්චති, භික්ඛවෙ, නිජ්ඣාමා පටිපදා.</div>
            <div class="bodytext">‘‘කතමා 
                <pb ed="T" n="1.0382"/> ච, භික්ඛවෙ, මජ්ඣිමා පටිපදා? ඉධ, භික්ඛවෙ, භික්ඛු අනුප්පන්නානං පාපකානං අකුසලානං ධම්මානං අනුප්පාදාය ඡන්දං ජනෙති වායමති වීරියං ආරභති චිත්තං පග්ගණ්හාති පදහති; උප්පන්නානං පාපකානං අකුසලානං ධම්මානං පහානාය ඡන්දං ජනෙති වායමති වීරියං ආරභති චිත්තං පග්ගණ්හාති පදහති; අනුප්පන්නානං කුසලානං ධම්මානං උප්පාදාය ඡන්දං ජනෙති වායමති වීරියං ආරභති චිත්තං පග්ගණ්හාති පදහති; උප්පන්නානං කුසලානං ධම්මානං ඨිතියා අසම්මොසාය භිය්‍යොභාවාය වෙපුල්ලාය භාවනාය පාරිපූරියා ඡන්දං 
                <pb ed="P" n="1.0297"/> ජනෙති වායමති වීරියං ආරභති චිත්තං පග්ගණ්හාති පදහති....
            </div>
            <div class="bodytext">‘‘ඡන්දසමාධිපධානසඞ්ඛාරසමන්නාගතං 
                <pb ed="V" n="1.0335"/> ඉද්ධිපාදං භාවෙති වීරියසමාධි...පෙ.... චිත්තසමාධි...පෙ.... වීමංසාසමාධිපධානසඞ්ඛාරසමන්නාගතං ඉද්ධිපාදං භාවෙති...පෙ.....
            </div>
            <div class="bodytext">‘‘සද්ධින්ද්‍රියං භාවෙති... වීරියින්ද්‍රියං භාවෙති... සතින්ද්‍රියං භාවෙති... සමාධින්ද්‍රියං භාවෙති... පඤ්ඤින්ද්‍රියං භාවෙති....</div>
            <div class="bodytext">‘‘සද්ධාබලං 
                <pb ed="M" n="1.0302"/> භාවෙති... වීරියබලං භාවෙති... සතිබලං භාවෙති... සමාධිබලං භාවෙති... පඤ්ඤාබලං භාවෙති....
            </div>
            <div class="bodytext">‘‘සතිසම්බොජ්ඣඞ්ගං භාවෙති... ධම්මවිචයසම්බොජ්ඣඞ්ගං භාවෙති... වීරියසම්බොජ්ඣඞ්ගං භාවෙති... පීතිසම්බොජ්ඣඞ්ගං භාවෙති... පස්සද්ධිසම්බොජ්ඣඞ්ගං භාවෙති... සමාධිසම්බොජ්ඣඞ්ගං භාවෙති... උපෙක්ඛාසම්බොජ්ඣඞ්ගං භාවෙති....</div>
            <div class="bodytext">‘‘සම්මාදිට්ඨිං භාවෙති... සම්මාසඞ්කප්පං භාවෙති... සම්මාවාචං භාවෙති... සම්මාකම්මන්තං භාවෙති 
                <pb ed="T" n="1.0383"/>... සම්මාආජීවං භාවෙති... සම්මාවායාමං භාවෙති... සම්මාසතිං භාවෙති... සම්මාසමාධිං භාවෙති.... අයං වුච්චති, භික්ඛවෙ, මජ්ඣිමා පටිපදා. ඉමා ඛො, භික්ඛවෙ, තිස්සො පටිපදා’’ති.
            </div>
        </div>
    </div>
    <div class="centre ct_vagga ending">අචෙලකවග්ගො ඡට්ඨො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">සතිපට්ඨානං සම්මප්පධානං, ඉද්ධිපාදින්ද්‍රියෙන ච;</div>
        <div class="gathalast ct_vagga">බලං බොජ්ඣඞ්ගො මග්ගො ච, පටිපදාය යොජයෙති.</div>
    </div>
</div>