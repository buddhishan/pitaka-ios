<div class="chapter ct_vagga" node-id="26210">
    <span class="chapter ct_vagga">12. අනාපත්තිවග්ගො</span>
    <div class="chapter-contents">
        <div class="paragraph" para="150">
            <span class="paranum">150</span>
            <div class="bodytext"> ‘‘යෙ 
                <pb ed="V" n="1.0027"/> තෙ, භික්ඛවෙ, භික්ඛූ අනාපත්තිං ආපත්තීති දීපෙන්ති තෙ, භික්ඛවෙ, භික්ඛූ බහුජනඅහිතාය පටිපන්නා බහුජනඅසුඛාය, බහුනො ජනස්ස අනත්ථාය අහිතාය දුක්ඛාය දෙවමනුස්සානං. බහුඤ්ච තෙ, භික්ඛවෙ, භික්ඛූ අපුඤ්ඤං පසවන්ති, තෙ චිමං සද්ධම්මං අන්තරධාපෙන්තී’’ති. පඨමං.
            </div>
        </div>
        <div class="paragraph" para="151">
            <span class="paranum">151</span>
            <div class="bodytext"> ‘‘යෙ තෙ, භික්ඛවෙ, භික්ඛූ ආපත්තිං අනාපත්තීති දීපෙන්ති තෙ, භික්ඛවෙ, භික්ඛූ බහුජනඅහිතාය පටිපන්නා බහුජනඅසුඛාය, බහුනො ජනස්ස අනත්ථාය අහිතාය දුක්ඛාය දෙවමනුස්සානං. බහුඤ්ච තෙ, භික්ඛවෙ, භික්ඛූ අපුඤ්ඤං පසවන්ති, තෙ චිමං සද්ධම්මං අන්තරධාපෙන්තී’’ති. දුතියං.</div>
        </div>
        <div class="paragraph" para="152-159">
            <span class="paranum">152-159</span>
            <div class="bodytext"> ‘‘යෙ තෙ, භික්ඛවෙ, භික්ඛූ ලහුකං ආපත්තිං ගරුකා ආපත්තීති දීපෙන්ති...පෙ.... ගරුකං ආපත්තිං ලහුකා ආපත්තීති දීපෙන්ති...පෙ.... දුට්ඨුල්ලං ආපත්තිං අදුට්ඨුල්ලා ආපත්තීති දීපෙන්ති...පෙ.... අදුට්ඨුල්ලං ආපත්තිං දුට්ඨුල්ලා ආපත්තීති දීපෙන්ති...පෙ.... සාවසෙසං ආපත්තිං අනවසෙසා ආපත්තීති දීපෙන්ති...පෙ.... අනවසෙසං 
                <pb ed="P" n="1.0021"/> ආපත්තිං සාවසෙසා ආපත්තීති දීපෙන්ති...පෙ.... සප්පටිකම්මං ආපත්තිං අප්පටිකම්මා ආපත්තීති දීපෙන්ති...පෙ.... අප්පටිකම්මං ආපත්තිං සප්පටිකම්මා ආපත්තීති දීපෙන්ති තෙ, භික්ඛවෙ, භික්ඛූ බහුජනඅහිතාය පටිපන්නා බහුජනඅසුඛාය, බහුනො ජනස්ස අනත්ථාය අහිතාය දුක්ඛාය දෙවමනුස්සානං. බහුඤ්ච 
                <pb ed="M" n="1.0021"/> තෙ, භික්ඛවෙ, භික්ඛූ අපුඤ්ඤං පසවන්ති, තෙ චිමං සද්ධම්මං අන්තරධාපෙන්තී’’ති. දසමං.
            </div>
        </div>
        <div class="paragraph" para="160">
            <span class="paranum">160</span>
            <div class="bodytext"> ‘‘යෙ තෙ, භික්ඛවෙ, භික්ඛූ අනාපත්තිං අනාපත්තීති දීපෙන්ති තෙ, භික්ඛවෙ, භික්ඛූ බහුජනහිතාය පටිපන්නා බහුජනසුඛාය, බහුනො ජනස්ස අත්ථාය 
                <pb ed="T" n="1.0028"/> හිතාය සුඛාය දෙවමනුස්සානං. බහුඤ්ච තෙ, භික්ඛවෙ, භික්ඛූ පුඤ්ඤං පසවන්ති, තෙ චිමං සද්ධම්මං ඨපෙන්තී’’ති. එකාදසමං.
            </div>
        </div>
        <div class="paragraph" para="161">
            <span class="paranum">161</span>
            <div class="bodytext"> ‘‘යෙ 
                <pb ed="V" n="1.0028"/> තෙ, භික්ඛවෙ, භික්ඛූ ආපත්තිං ආපත්තීති දීපෙන්ති තෙ, භික්ඛවෙ, භික්ඛූ බහුජනහිතාය පටිපන්නා බහුජනසුඛාය, බහුනො ජනස්ස අත්ථාය හිතාය සුඛාය දෙවමනුස්සානං. බහුඤ්ච තෙ, භික්ඛවෙ, භික්ඛූ පුඤ්ඤං පසවන්ති, තෙ චිමං සද්ධම්මං ඨපෙන්තී’’ති. ද්වාදසමං.
            </div>
        </div>
        <div class="paragraph" para="162-169">
            <span class="paranum">162-169</span>
            <div class="bodytext"> ‘‘යෙ තෙ, භික්ඛවෙ, භික්ඛූ ලහුකං ආපත්තිං ලහුකා ආපත්තීති දීපෙන්ති... ගරුකං ආපත්තිං ගරුකා ආපත්තීති දීපෙන්ති... දුට්ඨුල්ලං ආපත්තිං දුට්ඨුල්ලා ආපත්තීති දීපෙන්ති... අදුට්ඨුල්ලං ආපත්තිං අදුට්ඨුල්ලා ආපත්තීති දීපෙන්ති... සාවසෙසං ආපත්තිං සාවසෙසා ආපත්තීති දීපෙන්ති... අනවසෙසං ආපත්තිං අනවසෙසා ආපත්තීති දීපෙන්ති... සප්පටිකම්මං ආපත්තිං සප්පටිකම්මා ආපත්තීති දීපෙන්ති... අප්පටිකම්මං ආපත්තිං අප්පටිකම්මා ආපත්තීති දීපෙන්ති තෙ, භික්ඛවෙ, භික්ඛූ බහුජනහිතාය පටිපන්නා බහුජනසුඛාය, බහුනො ජනස්ස අත්ථාය හිතාය සුඛාය දෙවමනුස්සානං. බහුඤ්ච තෙ, භික්ඛවෙ, භික්ඛූ පුඤ්ඤං පසවන්ති, තෙ චිමං සද්ධම්මං ඨපෙන්තී’’ති. වීසතිමං.</div>
        </div>
    </div>
    <div class="centre ct_vagga ending">අනාපත්තිවග්ගො ද්වාදසමො.</div>
</div>