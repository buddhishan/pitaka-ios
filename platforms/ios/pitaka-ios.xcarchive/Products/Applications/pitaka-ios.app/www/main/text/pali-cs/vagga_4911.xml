<div class="chapter ct_vagga" node-id="49110">
    <span class="chapter ct_vagga">2. හත්ථිනාගවග්ගො</span>
    <div class="chapter-contents">
        <div class="subhead ct_sutta" node-id="49111">
            <span class="subhead ct_sutta">1. මාතුපොසකචරියා</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘යදා 
                        <pb ed="T" n="2.0568"/>
                        <pb ed="M" n="2.0399"/>
                        <pb ed="V" n="2.0385"/>
                        <pb ed="P" n="0.0084"/> අහොසිං පවනෙ, කුඤ්ජරො මාතුපොසකො;
                    </div>
                    <div class="gathalast">න තදා අත්ථි මහියා, ගුණෙන මම සාදිසො.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘පවනෙ දිස්වා වනචරො, රඤ්ඤො මං පටිවෙදයි;</div>
                    <div class="gathalast">‘තවානුච්ඡවො මහාරාජ, ගජො වසති කානනෙ.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘‘න තස්ස පරික්ඛායත්ථො, නපි ආළකකාසුයා;</div>
                    <div class="gathalast">සහ ගහිතෙ 
                        <span class="note">(සමං ගහිතෙ (සී.))</span> සොණ්ඩාය, සයමෙව ඉධෙහි’ති.
                    </div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘තස්ස තං වචනං සුත්වා, රාජාපි තුට්ඨමානසො;</div>
                    <div class="gathalast">පෙසෙසි හත්ථිදමකං, ඡෙකාචරියං සුසික්ඛිතං.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘ගන්ත්වා සො හත්ථිදමකො, අද්දස පදුමස්සරෙ;</div>
                    <div class="gathalast">භිසමුළාලං 
                        <span class="note">(භිසමූලං (ක.))</span> උද්ධරන්තං, යාපනත්ථාය මාතුයා.
                    </div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ‘‘විඤ්ඤාය මෙ සීලගුණං, ලක්ඛණං උපධාරයි;</div>
                    <div class="gathalast">‘එහි පුත්තා’ති පත්වාන, මම සොණ්ඩාය අග්ගහි.</div>
                </div>
                <div class="paragraph" para="7">
                    <span class="paranum">7</span>
                    <div class="gatha"> ‘‘යං මෙ තදා පාකතිකං, සරීරානුගතං බලං;</div>
                    <div class="gathalast">අජ්ජ නාගසහස්සානං, බලෙන සමසාදිසං.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘යදිහං තෙසං පකුප්පෙය්‍යං, උපෙතානං ගහණාය මං;</div>
                    <div class="gathalast">පටිබලො භවෙ තෙසං, යාව රජ්ජම්පි මානුසං.</div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘අපි 
                        <pb ed="T" n="2.0569"/> චාහං සීලරක්ඛාය, සීලපාරමිපූරියා;
                    </div>
                    <div class="gathalast">න කරොමි චිත්තෙ අඤ්ඤථත්තං, පක්ඛිපන්තං මමාළකෙ.</div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘‘යදි තෙ මං තත්ථ කොට්ටෙය්‍යුං, ඵරසූහි තොමරෙහි ච;</div>
                    <div class="gathalast">නෙව තෙසං පකුප්පෙය්‍යං, සීලඛණ්ඩභයා මමා’’ති.</div>
                </div>
            </div>
            <div class="centre ct_sutta ending">මාතුපොසකචරියං පඨමං.</div>
        </div>
        <div class="subhead ct_sutta" node-id="49112">
            <span class="subhead ct_sutta">2. භූරිදත්තචරියා</span>
            <div class="subhead-contents">
                <div class="paragraph" para="11">
                    <span class="paranum">11</span>
                    <div class="gatha"> ‘‘පුනාපරං 
                        <pb ed="M" n="2.0400"/>
                        <pb ed="V" n="2.0386"/>
                        <pb ed="P" n="0.0085"/> යදා හොමි, භූරිදත්තො මහිද්ධිකො;
                    </div>
                    <div class="gathalast">විරූපක්ඛෙන මහාරඤ්ඤා, දෙවලොකමගඤ්ඡහං.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘තත්ථ පස්සිත්වාහං දෙවෙ, එකන්තං සුඛසමප්පිතෙ;</div>
                    <div class="gathalast">තං සග්ගගමනත්ථාය, සීලබ්බතං සමාදියිං.</div>
                </div>
                <div class="paragraph" para="13">
                    <span class="paranum">13</span>
                    <div class="gatha"> ‘‘සරීරකිච්චං කත්වාන, භුත්වා යාපනමත්තකං;</div>
                    <div class="gathalast">චතුරො අඞ්ගෙ අධිට්ඨාය, සෙමි වම්මිකමුද්ධනි.</div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘‘ඡවියා චම්මෙන මංසෙන, නහාරුඅට්ඨිකෙහි වා;</div>
                    <div class="gathalast">යස්ස එතෙන කරණීයං, දින්නංයෙව හරාතු සො.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘සංසිතො අකතඤ්ඤුනා, ආලම්පායනො 
                        <span class="note">(ආලම්බණො (සී.))</span> මමග්ගහි;
                    </div>
                    <div class="gathalast">පෙළාය පක්ඛිපිත්වාන, කීළෙති මං තහිං තහිං.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘පෙළාය පක්ඛිපන්තෙපි, සම්මද්දන්තෙපි පාණිනා;</div>
                    <div class="gathalast">ආලම්පායනෙ 
                        <span class="note">(ආලම්බණෙ (සී.))</span> න කුප්පාමි, සීලඛණ්ඩභයා මම.
                    </div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘සකජීවිතපරිච්චාගො 
                        <pb ed="T" n="2.0570"/>, තිණතො ලහුකො මම;
                    </div>
                    <div class="gathalast">සීලවීතික්කමො මය්හං, පථවීඋප්පතනං විය.</div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘නිරන්තරං ජාතිසතං, චජෙය්‍යං මම ජීවිතං;</div>
                    <div class="gathalast">නෙව සීලං පභින්දෙය්‍යං, චතුද්දීපාන හෙතුපි.</div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘අපි චාහං සීලරක්ඛාය, සීලපාරමිපූරියා;</div>
                    <div class="gathalast">න කරොමි චිත්තෙ අඤ්ඤථත්තං, පක්ඛිපන්තම්පි පෙළකෙ’’ති.</div>
                </div>
            </div>
            <div class="centre ct_sutta ending">භූරිදත්තචරියං දුතියං.</div>
        </div>
        <div class="subhead ct_sutta" node-id="49113">
            <span class="subhead ct_sutta">3. චම්පෙය්‍යනාගචරියා</span>
            <div class="subhead-contents">
                <div class="paragraph" para="20">
                    <span class="paranum">20</span>
                    <div class="gatha"> ‘‘පුනාපරං යදා හොමි, චම්පෙය්‍යකො මහිද්ධිකො;</div>
                    <div class="gathalast">තදාපි ධම්මිකො ආසිං, සීලබ්බතසමප්පිතො.</div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘තදාපි 
                        <pb ed="V" n="2.0387"/> මං ධම්මචාරිං, උපවුත්ථං උපොසථං;
                    </div>
                    <div class="gathalast">අහිතුණ්ඩිකො ගහෙත්වාන, රාජද්වාරම්හි කීළති.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘යං 
                        <pb ed="M" n="2.0401"/> යං සො වණ්ණං චින්තයි, නීලංව පීතලොහිතං;
                    </div>
                    <div class="gathalast">තස්ස චිත්තානුවත්තන්තො, හොමි චින්තිතසන්නිභො.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘ථලං 
                        <pb ed="P" n="0.0086"/> කරෙය්‍යමුදකං, උදකම්පි ථලං කරෙ;
                    </div>
                    <div class="gathalast">යදිහං තස්ස පකුප්පෙය්‍යං, ඛණෙන ඡාරිකං කරෙ.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘යදි චිත්තවසී හෙස්සං, පරිහායිස්සාමි සීලතො;</div>
                    <div class="gathalast">සීලෙන පරිහීනස්ස, උත්තමත්ථො න සිජ්ඣති.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘කාමං 
                        <pb ed="T" n="2.0571"/> භිජ්ජතුයං කායො, ඉධෙව විකිරීයතු;
                    </div>
                    <div class="gathalast">නෙව සීලං පභින්දෙය්‍යං, විකිරන්තෙ භුසං වියා’’ති.</div>
                </div>
            </div>
            <div class="centre ct_sutta ending">චම්පෙය්‍යනාගචරියං තතියං.</div>
        </div>
        <div class="subhead ct_sutta" node-id="49114">
            <span class="subhead ct_sutta">4. චූළබොධිචරියා</span>
            <div class="subhead-contents">
                <div class="paragraph" para="26">
                    <span class="paranum">26</span>
                    <div class="gatha"> ‘‘පුනාපරං යදා හොමි, චූළබොධි සුසීලවා;</div>
                    <div class="gathalast">භවං දිස්වාන භයතො, නෙක්ඛම්මං අභිනික්ඛමිං.</div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘යා මෙ දුතියිකා ආසි, බ්‍රාහ්මණී කනකසන්නිභා;</div>
                    <div class="gathalast">සාපි වට්ටෙ අනපෙක්ඛා, නෙක්ඛම්මං අභිනික්ඛමි.</div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘නිරාලයා ඡින්නබන්ධූ, අනපෙක්ඛා කුලෙ ගණෙ;</div>
                    <div class="gathalast">චරන්තා ගාමනිගමං, බාරාණසිමුපාගමුං.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘තත්ථ වසාම නිපකා, අසංසට්ඨා කුලෙ ගණෙ;</div>
                    <div class="gathalast">නිරාකුලෙ අප්පසද්දෙ, රාජුය්‍යානෙ වසාමුභො.</div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘උය්‍යානදස්සනං ගන්ත්වා, රාජා අද්දස බ්‍රාහ්මණිං;</div>
                    <div class="gathalast">උපගම්ම මමං පුච්ඡි, ‘තුය්හෙසා කා කස්ස භරියා’.</div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ‘‘එවං වුත්තෙ අහං තස්ස, ඉදං වචනමබ්‍රවිං;</div>
                    <div class="gathalast">‘න මය්හං භරියා එසා, සහධම්මා එකසාසනී’.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘තිස්සා 
                        <pb ed="V" n="2.0388"/>
                        <span class="note">(තස්සා (සී.))</span> සාරත්තගධිතො, ගාහාපෙත්වාන චෙටකෙ;
                    </div>
                    <div class="gathalast">නිප්පීළයන්තො බලසා, අන්තෙපුරං පවෙසයි.</div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘ඔදපත්තකියා 
                        <pb ed="M" n="2.0402"/> මය්හං, සහජා එකසාසනී;
                    </div>
                    <div class="gathalast">ආකඩ්ඪිත්වා නයන්තියා, කොපො මෙ උපපජ්ජථ.</div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ‘‘සහ 
                        <pb ed="T" n="2.0572"/> කොපෙ සමුප්පන්නෙ, සීලබ්බතමනුස්සරිං;
                    </div>
                    <div class="gathalast">තත්ථෙව කොපං නිග්ගණ්හිං, නාදාසිං වඩ්ඪිතූපරි.</div>
                </div>
                <div class="paragraph" para="35">
                    <span class="paranum">35</span>
                    <div class="gatha"> ‘‘යදි නං බ්‍රාහ්මණිං කොචි, කොට්ටෙය්‍ය තිණ්හසත්තියා;</div>
                    <div class="gathalast">නෙව සීලං පභින්දෙය්‍යං, බොධියායෙව කාරණා.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘න මෙසා බ්‍රාහ්මණී දෙස්සා, නපි මෙ බලං න විජ්ජති;</div>
                    <div class="gathalast">සබ්බඤ්ඤුතං පියං මය්හං, තස්මා සීලානුරක්ඛිස’’න්ති.</div>
                </div>
            </div>
            <div class="centre ct_sutta ending">චූළබොධිචරියං චතුත්ථං.</div>
        </div>
        <div class="subhead ct_sutta" node-id="49115">
            <span class="subhead ct_sutta">5. මහිංසරාජචරියා</span>
            <div class="subhead-contents">
                <div class="paragraph" para="37">
                    <span class="paranum">37</span>
                    <div class="gatha"> ‘‘පුනාපරං 
                        <pb ed="P" n="0.0087"/> යදා හොමි, මහිංසො පවනචාරකො;
                    </div>
                    <div class="gathalast">පවඩ්ඪකායො බලවා, මහන්තො භීමදස්සනො.</div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘පබ්භාරෙ ගිරිදුග්ගෙ 
                        <span class="note">(වනදුග්ගෙ (සී.))</span> ච, රුක්ඛමූලෙ දකාසයෙ;
                    </div>
                    <div class="gathalast">හොතෙත්ථ ඨානං මහිංසානං, කොචි කොචි තහිං තහිං.</div>
                </div>
                <div class="paragraph" para="39">
                    <span class="paranum">39</span>
                    <div class="gatha"> ‘‘විචරන්තො බ්‍රහාරඤ්ඤෙ, ඨානං අද්දස භද්දකං;</div>
                    <div class="gathalast">තං ඨානං උපගන්ත්වාන, තිට්ඨාමි ච සයාමි ච.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘අථෙත්ථ කපිමාගන්ත්වා, පාපො අනරියො ලහු;</div>
                    <div class="gathalast">ඛන්ධෙ නලාටෙ භමුකෙ, මුත්තෙති ඔහනෙතිතං.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘සකිම්පි දිවසං දුතියං, තතියං චතුත්ථම්පි ච;</div>
                    <div class="gathalast">දූසෙති මං සබ්බකාලං, තෙන හොමි උපද්දුතො.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘මමං 
                        <pb ed="T" n="2.0573"/> උපද්දුතං දිස්වා, යක්ඛො මං ඉදමබ්‍රවි;
                    </div>
                    <div class="gathalast">‘නාසෙහෙතං ඡවං පාපං, සිඞ්ගෙහි ච ඛුරෙහි ච’.</div>
                </div>
                <div class="paragraph" para="43">
                    <span class="paranum">43</span>
                    <div class="gatha"> ‘‘එවං 
                        <pb ed="V" n="2.0389"/> වුත්තෙ තදා යක්ඛෙ, අහං තං ඉදමබ්‍රවිං;
                    </div>
                    <div class="gathalast">‘කිං ත්වං මක්ඛෙසි කුණපෙන, පාපෙන අනරියෙන මං.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘‘යදිහං 
                        <pb ed="M" n="2.0403"/> තස්ස පකුප්පෙය්‍යං, තතො හීනතරො භවෙ;
                    </div>
                    <div class="gathalast">සීලඤ්ච මෙ පභිජ්ජෙය්‍ය, විඤ්ඤූ ච ගරහෙය්‍යු මං.</div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘‘හීළිතා ජීවිතා වාපි, පරිසුද්ධෙන මතං වරං;</div>
                    <div class="gathalast">ක්‍යාහං ජීවිතහෙතූපි, කාහාමිං පරහෙඨනං’.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> ‘‘මමෙවායං මඤ්ඤමානො, අඤ්ඤෙපෙවං කරිස්සති;</div>
                    <div class="gathalast">තෙව තස්ස වධිස්සන්ති, සා මෙ මුත්ති භවිස්සති.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘හීනමජ්ඣිමඋක්කට්ඨෙ, සහන්තො අවමානිතං;</div>
                    <div class="gathalast">එවං ලභති සප්පඤ්ඤො, මනසා යථා පත්ථිත’’න්ති.</div>
                </div>
            </div>
            <div class="centre ct_sutta ending">මහිංසරාජචරියං පඤ්චමං.</div>
        </div>
        <div class="subhead ct_sutta" node-id="49116">
            <span class="subhead ct_sutta">6. රුරුරාජචරියා</span>
            <div class="subhead-contents">
                <div class="paragraph" para="48">
                    <span class="paranum">48</span>
                    <div class="gatha"> ‘‘පුනාපරං යදා හොමි, සුතත්තකනකසන්නිභො;</div>
                    <div class="gathalast">මිගරාජා රුරුනාම, පරමසීලසමාහිතො.</div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘රම්මෙ පදෙසෙ රමණීයෙ, විවිත්තෙ අමනුස්සකෙ;</div>
                    <div class="gathalast">තත්ථ වාසං උපගඤ්ඡිං, ගඞ්ගාකූලෙ මනොරමෙ.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘අථ 
                        <pb ed="P" n="0.0088"/> උපරි ගඞ්ගාය, ධනිකෙහි පරිපීළිතො;
                    </div>
                    <div class="gathalast">පුරිසො ගඞ්ගාය පපති, ‘ජීවාමි වා මරාමි වා’.</div>
                </div>
                <div class="paragraph" para="51">
                    <span class="paranum">51</span>
                    <div class="gatha"> ‘‘රත්තින්දිවං 
                        <pb ed="T" n="2.0574"/> සො ගඞ්ගාය, වුය්හමානො මහොදකෙ;
                    </div>
                    <div class="gathalast">රවන්තො කරුණං රවං, මජ්ඣෙ ගඞ්ගාය ගච්ඡති.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘තස්සාහං සද්දං සුත්වාන, කරුණං පරිදෙවතො;</div>
                    <div class="gathalast">ගඞ්ගාය තීරෙ ඨත්වාන, අපුච්ඡිං ‘කොසි ත්වං නරො’.</div>
                </div>
                <div class="paragraph" para="53">
                    <span class="paranum">53</span>
                    <div class="gatha"> ‘‘සො මෙ පුට්ඨො ච බ්‍යාකාසි, අත්තනො කරණං තදා;</div>
                    <div class="gathalast">‘ධනිකෙහි භීතො තසිතො, පක්ඛන්දොහං මහානදිං’.</div>
                </div>
                <div class="paragraph" para="54">
                    <span class="paranum">54</span>
                    <div class="gatha"> ‘‘තස්ස 
                        <pb ed="V" n="2.0390"/> කත්වාන කාරුඤ්ඤං, චජිත්වා මම ජීවිතං;
                    </div>
                    <div class="gathalast">පවිසිත්වා නීහරිං තස්ස, අන්ධකාරම්හි රත්තියා.</div>
                </div>
                <div class="paragraph" para="55">
                    <span class="paranum">55</span>
                    <div class="gatha"> ‘‘අස්සත්ථකාලමඤ්ඤාය, තස්සාහං ඉදමබ්‍රවිං;</div>
                    <div class="gathalast">‘එකං තං වරං යාචාමි, මා මං කස්සචි පාවද’.</div>
                </div>
                <div class="paragraph" para="56">
                    <span class="paranum">56</span>
                    <div class="gatha"> ‘‘නගරං 
                        <pb ed="M" n="2.0404"/> ගන්ත්වාන ආචික්ඛි, පුච්ඡිතො ධනහෙතුකො;
                    </div>
                    <div class="gathalast">රාජානං සො ගහෙත්වාන, උපගඤ්ඡි මමන්තිකං.</div>
                </div>
                <div class="paragraph" para="57">
                    <span class="paranum">57</span>
                    <div class="gatha"> ‘‘යාවතා කරණං සබ්බං, රඤ්ඤො ආරොචිතං මයා;</div>
                    <div class="gatha">රාජා සුත්වාන වචනං, උසුං තස්ස පකප්පයි;</div>
                    <div class="gathalast">‘ඉධෙව ඝාතයිස්සාමි, මිත්තදුබ්භිං 
                        <span class="note">(මිත්තදූභිං (සී.))</span> අනාරියං’.
                    </div>
                </div>
                <div class="paragraph" para="58">
                    <span class="paranum">58</span>
                    <div class="gatha"> ‘‘තමහං අනුරක්ඛන්තො, නිම්මිනිං මම අත්තනා;</div>
                    <div class="gathalast">‘තිට්ඨතෙසො මහාරාජ, කාමකාරො භවාමි තෙ’.</div>
                </div>
                <div class="paragraph" para="59">
                    <span class="paranum">59</span>
                    <div class="gatha"> ‘‘අනුරක්ඛිං මම සීලං, නාරක්ඛිං මම ජීවිතං;</div>
                    <div class="gathalast">සීලවා හි තදා ආසිං, බොධියායෙව කාරණා’’ති.</div>
                </div>
            </div>
            <div class="centre ct_sutta ending">රුරුරාජචරියං ඡට්ඨං.</div>
        </div>
        <div class="subhead ct_sutta" node-id="49117">
            <span class="subhead ct_sutta">7. මාතඞ්ගචරියා</span>
            <div class="subhead-contents">
                <div class="paragraph" para="60">
                    <span class="paranum">60</span>
                    <div class="gatha"> ‘‘පුනාපරං 
                        <pb ed="T" n="2.0575"/> යදා හොමි, ජටිලො උග්ගතාපනො;
                    </div>
                    <div class="gathalast">මාතඞ්ගො නාම නාමෙන, සීලවා සුසමාහිතො.</div>
                </div>
                <div class="paragraph" para="61">
                    <span class="paranum">61</span>
                    <div class="gatha"> ‘‘අහඤ්ච බ්‍රාහ්මණො එකො, ගඞ්ගාකූලෙ වසාමුභො;</div>
                    <div class="gathalast">අහං වසාමි උපරි, හෙට්ඨා වසති බ්‍රාහ්මණො.</div>
                </div>
                <div class="paragraph" para="62">
                    <span class="paranum">62</span>
                    <div class="gatha"> ‘‘විචරන්තො අනුකූලම්හි, උද්ධං මෙ අස්සමද්දස;</div>
                    <div class="gathalast">තත්ථ මං පරිභාසෙත්වා, අභිසපි මුද්ධඵාලනං.</div>
                </div>
                <div class="paragraph" para="63">
                    <span class="paranum">63</span>
                    <div class="gatha"> ‘‘යදිහං තස්ස පකුප්පෙය්‍යං, යදි සීලං න ගොපයෙ;</div>
                    <div class="gathalast">ඔලොකෙත්වානහං තස්ස, කරෙය්‍යං ඡාරිකං විය.</div>
                </div>
                <div class="paragraph" para="64">
                    <span class="paranum">64</span>
                    <div class="gatha"> ‘‘යං 
                        <pb ed="P" n="0.0089"/> සො තදා මං අභිසපි, කුපිතො දුට්ඨමානසො;
                    </div>
                    <div class="gathalast">තස්සෙව මත්ථකෙ නිපති, යොගෙන තං පමොචයිං.</div>
                </div>
                <div class="paragraph" para="65">
                    <span class="paranum">65</span>
                    <div class="gatha"> ‘‘අනුරක්ඛිං 
                        <pb ed="V" n="2.0391"/> මම සීලං, නාරක්ඛිං මම ජීවිතං;
                    </div>
                    <div class="gathalast">සීලවා හි තදා ආසිං, බොධියායෙව කාරණා’’ති.</div>
                </div>
            </div>
            <div class="centre ct_sutta ending">මාතඞ්ගචරියං සත්තමං.</div>
        </div>
        <div class="subhead ct_sutta" node-id="49118">
            <span class="subhead ct_sutta">8. ධම්මදෙවපුත්තචරියා</span>
            <div class="subhead-contents">
                <div class="paragraph" para="66">
                    <span class="paranum">66</span>
                    <div class="gatha"> ‘‘පුනාපරං 
                        <pb ed="M" n="2.0405"/> යදා හොමි, මහාපක්ඛො මහිද්ධිකො;
                    </div>
                    <div class="gathalast">ධම්මො නාම මහායක්ඛො, සබ්බලොකානුකම්පකො.</div>
                </div>
                <div class="paragraph" para="67">
                    <span class="paranum">67</span>
                    <div class="gatha"> ‘‘දසකුසලකම්මපථෙ 
                        <pb ed="T" n="2.0576"/>, සමාදපෙන්තො මහාජනං;
                    </div>
                    <div class="gathalast">චරාමි ගාමනිගමං, සමිත්තො සපරිජ්ජනො.</div>
                </div>
                <div class="paragraph" para="68">
                    <span class="paranum">68</span>
                    <div class="gatha"> ‘‘පාපො කදරියො යක්ඛො, දීපෙන්තො දස පාපකෙ;</div>
                    <div class="gathalast">සොපෙත්ථ මහියා චරති, සමිත්තො සපරිජ්ජනො.</div>
                </div>
                <div class="paragraph" para="69">
                    <span class="paranum">69</span>
                    <div class="gatha"> ‘‘ධම්මවාදී අධම්මො ච, උභො පච්චනිකා මයං;</div>
                    <div class="gathalast">ධුරෙ ධුරං ඝට්ටයන්තා, සමිම්හා පටිපථෙ උභො.</div>
                </div>
                <div class="paragraph" para="70">
                    <span class="paranum">70</span>
                    <div class="gatha"> ‘‘කලහො වත්තතී භෙස්මා, කල්‍යාණපාපකස්ස ච;</div>
                    <div class="gathalast">මග්ගා ඔක්කමනත්ථාය, මහායුද්ධො උපට්ඨිතො.</div>
                </div>
                <div class="paragraph" para="71">
                    <span class="paranum">71</span>
                    <div class="gatha"> ‘‘යදිහං තස්ස කුප්පෙය්‍යං, යදි භින්දෙ තපොගුණං;</div>
                    <div class="gathalast">සහපරිජනං තස්ස, රජභූතං කරෙය්‍යහං.</div>
                </div>
                <div class="paragraph" para="72">
                    <span class="paranum">72</span>
                    <div class="gatha"> ‘‘අපිචාහං සීලරක්ඛාය, නිබ්බාපෙත්වාන මානසං;</div>
                    <div class="gathalast">සහ ජනෙනොක්කමිත්වා, පථං පාපස්ස දාසහං.</div>
                </div>
                <div class="paragraph" para="73">
                    <span class="paranum">73</span>
                    <div class="gatha"> ‘‘සහ පථතො ඔක්කන්තෙ, කත්වා චිත්තස්ස නිබ්බුතිං;</div>
                    <div class="gathalast">විවරං අදාසි පථවී, පාපයක්ඛස්ස තාවදෙ’’ති.</div>
                </div>
            </div>
            <div class="centre ct_sutta ending">ධම්මදෙවපුත්තචරියං අට්ඨමං.</div>
        </div>
        <div class="subhead ct_sutta" node-id="49119">
            <span class="subhead ct_sutta">9. අලීනසත්තුචරියා</span>
            <div class="subhead-contents">
                <div class="paragraph" para="74">
                    <span class="paranum">74</span>
                    <div class="gatha"> ‘‘පඤ්චාලරට්ඨෙ 
                        <pb ed="V" n="2.0392"/>
                        <pb ed="P" n="0.0090"/> නගරවරෙ, කපිලායං 
                        <span class="note">(කම්පිලායං (සී.), කප්පිලායං (ස්‍යා.))</span> පුරුත්තමෙ;
                    </div>
                    <div class="gathalast">රාජා ජයද්දිසො නාම, සීලගුණමුපාගතො.</div>
                </div>
                <div class="paragraph" para="75">
                    <span class="paranum">75</span>
                    <div class="gatha"> ‘‘තස්ස 
                        <pb ed="T" n="2.0577"/> රඤ්ඤො අහං පුත්තො, සුතධම්මො සුසීලවා;
                    </div>
                    <div class="gathalast">අලීනසත්තො ගුණවා, අනුරක්ඛපරිජනො සදා.</div>
                </div>
                <div class="paragraph" para="76">
                    <span class="paranum">76</span>
                    <div class="gatha"> ‘‘පිතා මෙ මිගවං ගන්ත්වා, පොරිසාදං උපාගමි;</div>
                    <div class="gathalast">සො මෙ පිතුමග්ගහෙසි, ‘භක්ඛොසි මම මා චලි’.</div>
                </div>
                <div class="paragraph" para="77">
                    <span class="paranum">77</span>
                    <div class="gatha"> ‘‘තස්ස 
                        <pb ed="M" n="2.0406"/> තං වචනං සුත්වා, භීතො තසිතවෙධිතො;
                    </div>
                    <div class="gathalast">ඌරුක්ඛම්භො අහු තස්ස, දිස්වාන පොරිසාදකං.</div>
                </div>
                <div class="paragraph" para="78">
                    <span class="paranum">78</span>
                    <div class="gatha"> ‘‘මිගවං ගහෙත්වා මුඤ්චස්සු, කත්වා ආගමනං පුන;</div>
                    <div class="gathalast">බ්‍රාහ්මණස්ස ධනං දත්වා, පිතා ආමන්තයී මමං.</div>
                </div>
                <div class="paragraph" para="79">
                    <span class="paranum">79</span>
                    <div class="gatha"> ‘‘‘රජ්ජං පුත්ත පටිපජ්ජ, මා පමජ්ජි පුරං ඉදං;</div>
                    <div class="gathalast">කතං මෙ පොරිසාදෙන, මම ආගමනං පුන’.</div>
                </div>
                <div class="paragraph" para="80">
                    <span class="paranum">80</span>
                    <div class="gatha"> ‘‘මාතාපිතූ ච වන්දිත්වා, නිම්මිනිත්වාන අත්තනා;</div>
                    <div class="gathalast">නික්ඛිපිත්වා ධනුං ඛග්ගං, පොරිසාදං උපාගමිං.</div>
                </div>
                <div class="paragraph" para="81">
                    <span class="paranum">81</span>
                    <div class="gatha"> ‘‘සසත්ථහත්ථූපගතං, කදාචි සො තසිස්සති;</div>
                    <div class="gathalast">තෙන භිජ්ජිස්සති සීලං, පරිත්තාසං 
                        <span class="note">(පරිතාසං (සී.))</span> කතෙ මයි.
                    </div>
                </div>
                <div class="paragraph" para="82">
                    <span class="paranum">82</span>
                    <div class="gatha"> ‘‘සීලඛණ්ඩභයා මය්හං, තස්ස දෙස්සං න බ්‍යාහරිං;</div>
                    <div class="gathalast">මෙත්තචිත්තො හිතවාදී, ඉදං වචනමබ්‍රවිං.</div>
                </div>
                <div class="paragraph" para="83">
                    <span class="paranum">83</span>
                    <div class="gatha"> ‘‘‘උජ්ජාලෙහි මහාඅග්ගිං, පපතිස්සාමි රුක්ඛතො;</div>
                    <div class="gathalast">ත්වං පක්කකාලමඤ්ඤාය 
                        <span class="note">(සුපක්කකාලමඤ්ඤාය (පී.))</span>, භක්ඛය මං පිතාමහ’.
                    </div>
                </div>
                <div class="paragraph" para="84">
                    <span class="paranum">84</span>
                    <div class="gatha"> ‘‘ඉති සීලවතං හෙතු, නාරක්ඛිං මම ජීවිතං;</div>
                    <div class="gathalast">පබ්බාජෙසිං චහං තස්ස, සදා පාණාතිපාතික’’න්ති.</div>
                </div>
            </div>
            <div class="centre ct_sutta ending">අලීනසත්තුචරියං නවමං.</div>
        </div>
        <div class="subhead ct_sutta" node-id="491110">
            <span class="subhead ct_sutta">10. සඞ්ඛපාලචරියා</span>
            <div class="subhead-contents">
                <div class="paragraph" para="85">
                    <span class="paranum">85</span>
                    <div class="gatha"> ‘‘පුනාපරං 
                        <pb ed="T" n="2.0578"/>
                        <pb ed="V" n="2.0393"/>
                        <pb ed="P" n="0.0091"/> යදා හොමි, සඞ්ඛපාලො මහිද්ධිකො;
                    </div>
                    <div class="gathalast">දාඨාවුධො ඝොරවිසො, ද්විජිව්හො උරගාධිභූ.</div>
                </div>
                <div class="paragraph" para="86">
                    <span class="paranum">86</span>
                    <div class="gatha"> ‘‘චතුප්පථෙ මහාමග්ගෙ, නානාජනසමාකුලෙ;</div>
                    <div class="gathalast">චතුරො අඞ්ගෙ අධිට්ඨාය, තත්ථ වාසමකප්පයිං.</div>
                </div>
                <div class="paragraph" para="87">
                    <span class="paranum">87</span>
                    <div class="gatha"> ‘‘ඡවියා චම්මෙන මංසෙන, නහාරුඅට්ඨිකෙහි වා;</div>
                    <div class="gathalast">යස්ස එතෙන කරණීයං, දින්නංයෙව හරාතු සො.</div>
                </div>
                <div class="paragraph" para="88">
                    <span class="paranum">88</span>
                    <div class="gatha"> ‘‘අද්දසංසු 
                        <pb ed="M" n="2.0407"/> භොජපුත්තා, ඛරා ලුද්දා අකාරුණා;
                    </div>
                    <div class="gathalast">උපගඤ්ඡුං මමං තත්ථ, දණ්ඩමුග්ගරපාණිනො.</div>
                </div>
                <div class="paragraph" para="89">
                    <span class="paranum">89</span>
                    <div class="gatha"> ‘‘නාසාය විනිවිජ්ඣිත්වා, නඞ්ගුට්ඨෙ පිට්ඨිකණ්ටකෙ;</div>
                    <div class="gathalast">කාජෙ ආරොපයිත්වාන, භොජපුත්තා හරිංසු මං.</div>
                </div>
                <div class="paragraph" para="90">
                    <span class="paranum">90</span>
                    <div class="gatha"> ‘‘සසාගරන්තං පථවිං, සකානනං සපබ්බතං;</div>
                    <div class="gathalast">ඉච්ඡමානො චහං තත්ථ, නාසාවාතෙන ඣාපයෙ.</div>
                </div>
                <div class="paragraph" para="91">
                    <span class="paranum">91</span>
                    <div class="gatha"> ‘‘සූලෙහි විනිවිජ්ඣන්තෙ, කොට්ටයන්තෙපි සත්තිභි;</div>
                    <div class="gathalast">භොජපුත්තෙ න කුප්පාමි, එසා මෙ සීලපාරමී’’ති.</div>
                </div>
            </div>
            <div class="centre ct_sutta ending">සඞ්ඛපාලචරියං දසමං.</div>
        </div>
    </div>
    <div class="centre ct_vagga ending">හත්ථිනාගවග්ගො දුතියො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">හත්ථිනාගො 
            <pb ed="T" n="2.0579"/> භූරිදත්තො, චම්පෙය්‍යො බොධි මහිංසො;
        </div>
        <div class="gathalast ct_vagga">රුරු මාතඞ්ගො ධම්මො ච, අත්‍රජො ච ජයද්දිසො.</div>
        <div class="ct_vagga gatha">එතෙ නව සීලබලා, පරික්ඛාරා පදෙසිකා;</div>
        <div class="gathalast ct_vagga">ජීවිතං පරිරක්ඛිත්වා, සීලානි අනුරක්ඛිසං.</div>
        <div class="ct_vagga gatha">සඞ්ඛපාලස්ස මෙ සතො, සබ්බකාලම්පි ජීවිතං;</div>
        <div class="gathalast ct_vagga">යස්ස කස්සචි නිය්‍යත්තං, තස්මා සා සීලපාරමීති.</div>
    </div>
</div>
<chapter-ending/>
<div class="centre ending">සීලපාරමිනිද්දෙසො නිට්ඨිතො.</div>