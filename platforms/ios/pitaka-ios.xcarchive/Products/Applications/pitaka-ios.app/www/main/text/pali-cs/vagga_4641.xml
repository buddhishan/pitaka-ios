<div class="chapter ct_vagga" node-id="46410">
    <span class="chapter ct_vagga">32. ආරක්ඛදායකවග්ගො</span>
    <div class="chapter-contents">
        <div class="subhead ct_sutta" node-id="46411">
            <span class="subhead ct_sutta">1. ආරක්ඛදායකත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘ධම්මදස්සිස්ස 
                        <pb ed="T" n="1.0388"/>
                        <pb ed="M" n="1.0288"/>
                        <pb ed="V" n="1.0272"/>
                        <pb ed="P" n="1.0253"/> මුනිනො, වති කාරාපිතා මයා;
                    </div>
                    <div class="gathalast">ආරක්ඛො ච මයා දින්නො, ද්විපදින්දස්ස තාදිනො.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘අට්ඨාරසෙ කප්පසතෙ, යං කම්මමකරිං තදා;</div>
                    <div class="gathalast">තෙන කම්මවිසෙසෙන, පත්තො මෙ ආසවක්ඛයො.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘පටිසම්භිදා චතස්සො, විමොක්ඛාපි ච අට්ඨිමෙ;</div>
                    <div class="gathalast">ඡළභිඤ්ඤා සච්ඡිකතා, කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා ආරක්ඛදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">ආරක්ඛදායකත්ථෙරස්සාපදානං පඨමං.</div>
        </div>
        <div class="subhead ct_sutta" node-id="46412">
            <span class="subhead ct_sutta">2. භොජනදායකත්ථෙරඅපදානං</span>
            <div class="subhead-contents">
                <div class="paragraph" para="4">
                    <span class="paranum">4</span>
                    <div class="gatha"> ‘‘සුජාතො සාලලට්ඨීව, සොභඤ්ජනමිවුග්ගතො;</div>
                    <div class="gathalast">ඉන්දලට්ඨිරිවාකාසෙ, විරොචති සදා ජිනො.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘තස්ස දෙවාතිදෙවස්ස, වෙස්සභුස්ස මහෙසිනො;</div>
                    <div class="gathalast">අදාසි භොජනමහං, විප්පසන්නෙන චෙතසා.</div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ‘‘තං මෙ බුද්ධො අනුමොදි, සයම්භූ අපරාජිතො;</div>
                    <div class="gathalast">භවෙ නිබ්බත්තමානම්හි, ඵලං නිබ්බත්තතූ තව.</div>
                </div>
                <div class="paragraph" para="7">
                    <span class="paranum">7</span>
                    <div class="gatha"> ‘‘එකත්තිංසෙ 
                        <pb ed="T" n="1.0389"/> ඉතො කප්පෙ, යං දානමදදිං තදා;
                    </div>
                    <div class="gathalast">දුග්ගතිං නාභිජානාමි, භොජනස්ස ඉදං ඵලං.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘පඤ්චවීසෙ ඉතො කප්පෙ, එකො ආසිං අමිත්තකො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘පටිසම්භිදා 
                        <pb ed="V" n="1.0273"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා භොජනදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">භොජනදායකත්ථෙරස්සාපදානං දුතියං.</div>
        </div>
        <div class="subhead ct_sutta" node-id="46413">
            <span class="subhead ct_sutta">3. ගතසඤ්ඤකත්ථෙරඅපදානං</span>
            <div class="subhead-contents">
                <div class="paragraph" para="10">
                    <span class="paranum">10</span>
                    <div class="gatha"> ‘‘ආකාසෙව 
                        <pb ed="M" n="1.0289"/> පදං නත්ථි, අම්බරෙ අනිලඤ්ජසෙ;
                    </div>
                    <div class="gathalast">සිද්ධත්ථං ජිනමද්දක්ඛිං, ගච්ඡන්තං තිදිවඞ්ගණෙ 
                        <span class="note">(තිදිවඞ්ගණං (ස්‍යා. ක.))</span>.
                    </div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘අනිලෙනෙරිතං දිස්වා, සම්මාසම්බුද්ධචීවරං;</div>
                    <div class="gathalast">විත්ති මමාහු තාවදෙ 
                        <span class="note">(විත්ති මෙ පාහුණා තාව (ස්‍යා.), විත්ති මෙ තාවදෙ ජාතා (සී.))</span>, දිස්වාන ගමනං මුනිං 
                        <span class="note">(මුනෙ (සී.))</span>.
                    </div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘චතුන්නවුතිතො 
                        <pb ed="P" n="1.0254"/> කප්පෙ, යං සඤ්ඤමලභිං තදා;
                    </div>
                    <div class="gathalast">දුග්ගතිං නාභිජානාමි, බුද්ධසඤ්ඤායිදං ඵලං.</div>
                </div>
                <div class="paragraph" para="13">
                    <span class="paranum">13</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං 
                        <pb ed="T" n="1.0390"/> සුදං ආයස්මා ගතසඤ්ඤකො ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">ගතසඤ්ඤකත්ථෙරස්සාපදානං තතියං.</div>
        </div>
        <div class="subhead ct_sutta" node-id="46414">
            <span class="subhead ct_sutta">4. සත්තපදුමියත්ථෙරඅපදානං</span>
            <div class="subhead-contents">
                <div class="paragraph" para="14">
                    <span class="paranum">14</span>
                    <div class="gatha"> ‘‘නදීකූලෙ වසාමහං, නෙසාදො නාම බ්‍රාහ්මණො;</div>
                    <div class="gathalast">සතපත්තෙහි පුප්ඵෙහි, සම්මජ්ජිත්වාන අස්සමං.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘සුවණ්ණවණ්ණං සම්බුද්ධං, සිද්ධත්ථං ලොකනායකං;</div>
                    <div class="gathalast">දිස්වා නභෙන 
                        <span class="note">(වනෙන (ස්‍යා. ක.))</span> ගච්ඡන්තං, හාසො මෙ උදපජ්ජථ.
                    </div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘පච්චුග්ගන්ත්වාන සම්බුද්ධං, ලොකජෙට්ඨං නරාසභං;</div>
                    <div class="gathalast">අස්සමං අතිනාමෙත්වා, ජලජග්ගෙහි ඔකිරිං.</div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘චතුන්නවුතිතො කප්පෙ, යං පුප්ඵමභිරොපයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘ඉතො තෙ සත්තමෙ කප්පෙ, චතුරො පාදපාවරා;</div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘පටිසම්භිදා 
                        <pb ed="M" n="1.0290"/>
                        <pb ed="V" n="1.0274"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා සත්තපදුමියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සත්තපදුමියත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="46415">
            <span class="subhead ct_sutta">5. පුප්ඵාසනදායකත්ථෙරඅපදානං</span>
            <div class="subhead-contents">
                <div class="paragraph" para="20">
                    <span class="paranum">20</span>
                    <div class="gatha"> ‘‘සුවණ්ණවණ්ණං 
                        <pb ed="T" n="1.0391"/> සම්බුද්ධං, පීතරංසිංව 
                        <span class="note">(සතරංසිංව (සී. ස්‍යා.))</span> භාණුමං;
                    </div>
                    <div class="gathalast">අවිදූරෙන ගච්ඡන්තං, සිද්ධත්ථං අපරාජිතං.</div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘තස්ස පච්චුග්ගමිත්වාන, පවෙසෙත්වාන අස්සමං;</div>
                    <div class="gathalast">පුප්ඵාසනං මයා දින්නං, විප්පසන්නෙන චෙතසා.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘අඤ්ජලිං පග්ගහෙත්වාන, වෙදජාතො තදා අහං;</div>
                    <div class="gathalast">බුද්ධෙ චිත්තං පසාදෙත්වා, තං කම්මං පරිණාමයිං.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘යං 
                        <pb ed="P" n="1.0255"/> මෙ අත්ථි කතං පුඤ්ඤං, සයම්භුම්හපරාජිතෙ;
                    </div>
                    <div class="gathalast">සබ්බෙන තෙන කුසලෙන, විමලො හොමි සාසනෙ.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘චතුන්නවුතිතො කප්පෙ, පුප්ඵාසනමදං තදා;</div>
                    <div class="gathalast">දුග්ගතිං නාභිජානාමි, පුප්ඵාසනස්සිදං ඵලං.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා පුප්ඵාසනදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">පුප්ඵාසනදායකත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="46416">
            <span class="subhead ct_sutta">6. ආසනසන්ථවිකත්ථෙරඅපදානං</span>
            <div class="subhead-contents">
                <div class="paragraph" para="26">
                    <span class="paranum">26</span>
                    <div class="gatha"> ‘‘චෙතියං උත්තමං නාම, සිඛිනො ලොකබන්ධුනො;</div>
                    <div class="gathalast">අරඤ්ඤෙ ඉරීණෙ වනෙ, අන්ධාහිණ්ඩාමහං තදා.</div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘පවනා 
                        <pb ed="T" n="1.0392"/> නික්ඛමන්තෙන, දිට්ඨං සීහාසනං මයා;
                    </div>
                    <div class="gathalast">එකංසං අඤ්ජලිං කත්වා, සන්ථවිං 
                        <span class="note">(ථවිස්සං (සී.))</span> ලොකනායකං.
                    </div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘දිවසභාගං 
                        <pb ed="M" n="1.0291"/> ථවිත්වාන, බුද්ධං ලොකග්ගනායකං;
                    </div>
                    <div class="gathalast">හට්ඨො හට්ඨෙන චිත්තෙන, ඉමං වාචං උදීරයිං.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘‘නමො 
                        <pb ed="V" n="1.0275"/> තෙ පුරිසාජඤ්ඤ, නමො තෙ පුරිසුත්තම;
                    </div>
                    <div class="gathalast">සබ්බඤ්ඤූසි මහාවීර, ලොකජෙට්ඨ නරාසභ’.</div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘අභිත්ථවිත්වා සිඛිනං, නිමිත්තකරණෙනහං;</div>
                    <div class="gathalast">ආසනං අභිවාදෙත්වා, පක්කාමිං උත්තරාමුඛො.</div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ‘‘එකත්තිංසෙ ඉතො කප්පෙ, යං ථවිං වදතං වරං;</div>
                    <div class="gathalast">දුග්ගතිං නාභිජානාමි, ථොමනාය ඉදං ඵලං.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘සත්තවීසෙ ඉතො කප්පෙ, අතුලා සත්ත ආසු තෙ;</div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා ආසනසන්ථවිකො 
                        <span class="note">(ආසනසන්ථවකො (?), ආසනථවිකො (ක.), ආසනත්ථවිකො (සී. ස්‍යා.))</span> ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">ආසනසන්ථවිකත්ථෙරස්සාපදානං ඡට්ඨං.</div>
        </div>
        <div class="subhead ct_sutta" node-id="46417">
            <span class="subhead ct_sutta">7. සද්දසඤ්ඤකත්ථෙරඅපදානං</span>
            <div class="subhead-contents">
                <div class="paragraph" para="34">
                    <span class="paranum">34</span>
                    <div class="gatha"> ‘‘සුදස්සනො 
                        <pb ed="P" n="1.0256"/> මහාවීරො, දෙසෙති අමතං පදං;
                    </div>
                    <div class="gathalast">පරිවුතො සාවකෙහි, වසති ඝරමුත්තමෙ.</div>
                </div>
                <div class="paragraph" para="35">
                    <span class="paranum">35</span>
                    <div class="gatha"> ‘‘තාය 
                        <pb ed="T" n="1.0393"/> වාචාය මධුරාය, සඞ්ගණ්හාති 
                        <span class="note">(සඞ්ගණ්හන්තෙ (සී.))</span> මහාජනං;
                    </div>
                    <div class="gathalast">ඝොසො ච විපුලො ආසි, ආසීසො 
                        <span class="note">(ආසංසො (සී.))</span> දෙවමානුසෙ.
                    </div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘නිග්ඝොසසද්දං සුත්වාන, සිද්ධත්ථස්ස මහෙසිනො;</div>
                    <div class="gathalast">සද්දෙ චිත්තං පසාදෙත්වා, අවන්දිං ලොකනායකං.</div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘චතුන්නවුතිතො කප්පෙ, යං සඤ්ඤමලභිං තදා;</div>
                    <div class="gathalast">දුග්ගතිං නාභිජානාමි, බුද්ධසඤ්ඤායිදං ඵලං.</div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘පටිසම්භිදා 
                        <pb ed="M" n="1.0292"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා සද්දසඤ්ඤකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සද්දසඤ්ඤකත්ථෙරස්සාපදානං සත්තමං.</div>
        </div>
        <div class="subhead ct_sutta" node-id="46418">
            <span class="subhead ct_sutta">8. තිරංසියත්ථෙරඅපදානං</span>
            <div class="subhead-contents">
                <div class="paragraph" para="39">
                    <span class="paranum">39</span>
                    <div class="gatha"> ‘‘කෙසරිං 
                        <pb ed="V" n="1.0276"/> අභිජාතංව, අග්ගික්ඛන්ධංව පබ්බතෙ;
                    </div>
                    <div class="gathalast">ඔභාසෙන්තං දිසා සබ්බා 
                        <span class="note">(නිවාසෙන්තං (ක.), දිසාසින්නං (ස්‍යා.))</span>, සිද්ධත්ථං පබ්බතන්තරෙ.
                    </div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘සූරියස්ස ච ආලොකං, චන්දාලොකං තථෙව ච;</div>
                    <div class="gathalast">බුද්ධාලොකඤ්ච දිස්වාන, විත්ති මෙ උදපජ්ජථ.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘තයො ආලොකෙ දිස්වාන, සම්බුද්ධං 
                        <span class="note">(බුද්ධඤ්ච (සී.))</span> සාවකුත්තමං;
                    </div>
                    <div class="gathalast">එකංසං අජිනං කත්වා, සන්ථවිං ලොකනායකං.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘තයො 
                        <pb ed="T" n="1.0394"/> හි ආලොකකරා, ලොකෙ ලොකතමොනුදා;
                    </div>
                    <div class="gathalast">චන්දො ච සූරියො චාපි, බුද්ධො ච ලොකනායකො.</div>
                </div>
                <div class="paragraph" para="43">
                    <span class="paranum">43</span>
                    <div class="gatha"> ‘‘ඔපම්මං උපදස්සෙත්වා, කිත්තිතො මෙ මහාමුනි;</div>
                    <div class="gathalast">බුද්ධස්ස වණ්ණං කිත්තෙත්වා, කප්පං සග්ගම්හි මොදහං.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘චතුන්නවුතිතො කප්පෙ, යං බුද්ධමභිකිත්තයිං;</div>
                    <div class="gathalast">දුග්ගතිං නාභිජානාමි, කිත්තනාය ඉදං ඵලං.</div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘එකසට්ඨිම්හිතො 
                        <pb ed="P" n="1.0257"/> කප්පෙ, එකො ඤාණධරො අහු;
                    </div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා තිරංසියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">තිරංසියත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="46419">
            <span class="subhead ct_sutta">9. කන්දලිපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="47">
                    <span class="paranum">47</span>
                    <div class="gatha"> ‘‘සින්ධුයා 
                        <pb ed="M" n="1.0293"/> නදියා තීරෙ, අහොසිං කස්සකො තදා;
                    </div>
                    <div class="gathalast">පරකම්මායනෙ යුත්තො, පරභත්තං අපස්සිතො.</div>
                </div>
                <div class="paragraph" para="48">
                    <span class="paranum">48</span>
                    <div class="gatha"> ‘‘සින්ධුං අනුචරන්තොහං, සිද්ධත්ථං ජිනමද්දසං;</div>
                    <div class="gathalast">සමාධිනා නිසින්නංව, සතපත්තංව පුප්ඵිතං.</div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘සත්ත 
                        <pb ed="T" n="1.0395"/> කන්දලිපුප්ඵානි, වණ්ටෙ ඡෙත්වානහං තදා;
                    </div>
                    <div class="gathalast">මත්ථකෙ අභිරොපෙසිං, බුද්ධස්සාදිච්චබන්ධුනො.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘සුවණ්ණවණ්ණං 
                        <pb ed="V" n="1.0277"/> සම්බුද්ධං, අනුකූලෙ සමාහිතං;
                    </div>
                    <div class="gathalast">තිධාපභින්නමාතඞ්ගං, කුඤ්ජරංව දුරාසදං.</div>
                </div>
                <div class="paragraph" para="51">
                    <span class="paranum">51</span>
                    <div class="gatha"> ‘‘තමහං උපගන්ත්වාන, නිපකං භාවිතින්ද්‍රියං;</div>
                    <div class="gathalast">අඤ්ජලිං පග්ගහෙත්වාන, අවන්දිං සත්ථුනො අහං.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘චතුන්නවුතිතො කප්පෙ, යං පුප්ඵමභිරොපයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="53">
                    <span class="paranum">53</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා කන්දලිපුප්ඵියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">කන්දලිපුප්ඵියත්ථෙරස්සාපදානං නවමං.</div>
        </div>
        <div class="subhead ct_sutta" node-id="464110">
            <span class="subhead ct_sutta">10. කුමුදමාලියත්ථෙරඅපදානං</span>
            <div class="subhead-contents">
                <div class="paragraph" para="54">
                    <span class="paranum">54</span>
                    <div class="gatha"> ‘‘උසභං පවරං වීරං, මහෙසිං විජිතාවිනං;</div>
                    <div class="gathalast">විපස්සිනං මහාවීරං, අභිජාතංව කෙසරිං.</div>
                </div>
                <div class="paragraph" para="55">
                    <span class="paranum">55</span>
                    <div class="gatha"> ‘‘රථියං පටිපජ්ජන්තං, ආහුතීනං පටිග්ගහං;</div>
                    <div class="gathalast">ගහෙත්වා කුමුදං මාලං, බුද්ධසෙට්ඨං සමොකිරිං.</div>
                </div>
                <div class="paragraph" para="56">
                    <span class="paranum">56</span>
                    <div class="gatha"> ‘‘එකනවුතිතො 
                        <pb ed="T" n="1.0396"/>
                        <pb ed="P" n="1.0258"/> කප්පෙ, යං පුප්ඵමභිපූජයිං;
                    </div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="57">
                    <span class="paranum">57</span>
                    <div class="gatha"> ‘‘පටිසම්භිදා 
                        <pb ed="M" n="1.0294"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා කුමුදමාලියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">කුමුදමාලියත්ථෙරස්සාපදානං දසමං.</div>
        </div>
    </div>
    <div class="centre ct_vagga ending">ආරක්ඛදායකවග්ගො බාත්තිංසතිමො 
        <span class="note">(බත්තිංසතිමො (සී. ස්‍යා.))</span>.
    </div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">ආරක්ඛදො භොජනදො, ගතසඤ්ඤී පදුමියො;</div>
        <div class="ct_vagga gatha">පුප්ඵාසනී සන්ථවිකො, සද්දසඤ්ඤී තිරංසියො;</div>
        <div class="gathalast ct_vagga">කන්දලිකො කුමුදී ච, සත්තපඤ්ඤාස ගාථකාති.</div>
    </div>
</div>