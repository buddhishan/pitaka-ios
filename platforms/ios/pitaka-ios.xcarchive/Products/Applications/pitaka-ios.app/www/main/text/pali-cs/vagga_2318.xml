<div class="chapter ct_samyuththa" node-id="23180">
    <span class="chapter ct_samyuththa">9. සුපණ්ණසංයුත්තං</span>
    <div class="chapter-contents">
        <div class="subhead ct_sutta" node-id="23181">
            <span class="subhead ct_sutta">1. සුද්ධිකසුත්තං</span>
            <div class="subhead-contents">
                <div class="paragraph" para="392">
                    <span class="paranum">392</span>
                    <div class="bodytext"> සාවත්ථිනිදානං 
                        <pb ed="V" n="2.0244"/>
                        <pb ed="M" n="2.0207"/>. ‘‘චතස්සො ඉමා, භික්ඛවෙ, සුපණ්ණයොනියො. කතමා චතස්සො? අණ්ඩජා සුපණ්ණා, ජලාබුජා සුපණ්ණා, සංසෙදජා සුපණ්ණා, ඔපපාතිකා සුපණ්ණා - ඉමා ඛො, භික්ඛවෙ, චතස්සො සුපණ්ණයොනියො’’ති. පඨමං.
                    </div>
                </div>
            </div>
        </div>
        <div class="subhead ct_sutta" node-id="23182">
            <span class="subhead ct_sutta">2. හරන්තිසුත්තං</span>
            <div class="subhead-contents">
                <div class="paragraph" para="393">
                    <span class="paranum">393</span>
                    <div class="bodytext"> සාවත්ථිනිදානං 
                        <pb ed="P" n="3.0247"/>. ‘‘චතස්සො ඉමා, භික්ඛවෙ, සුපණ්ණයොනියො. කතමා චතස්සො? අණ්ඩජා...පෙ.... ඉමා ඛො, භික්ඛවෙ, චතස්සො සුපණ්ණයොනියො. තත්‍ර, භික්ඛවෙ, අණ්ඩජා සුපණ්ණා අණ්ඩජෙව නාගෙ හරන්ති, න ජලාබුජෙ, න සංසෙදජෙ, න ඔපපාතිකෙ. තත්‍ර, භික්ඛවෙ, ජලාබුජා සුපණ්ණා අණ්ඩජෙ ච ජලාබුජෙ ච නාගෙ හරන්ති, න සංසෙදජෙ, න ඔපපාතිකෙ. තත්‍ර, භික්ඛවෙ, සංසෙදජා සුපණ්ණා අණ්ඩජෙ ච ජලාබුජෙ ච සංසෙදජෙ ච නාගෙ හරන්ති, න ඔපපාතිකෙ. තත්‍ර, භික්ඛවෙ, ඔපපාතිකා සුපණ්ණා අණ්ඩජෙ ච ජලාබුජෙ ච සංසෙදජෙ ච ඔපපාතිකෙ ච නාගෙ හරන්ති. ඉමා ඛො, භික්ඛවෙ, චතස්සො සුපණ්ණයොනියො’’ති. දුතියං.
                    </div>
                </div>
            </div>
        </div>
        <div class="subhead ct_sutta" node-id="23183">
            <span class="subhead ct_sutta">3. ද්වයකාරීසුත්තං</span>
            <div class="subhead-contents">
                <div class="paragraph" para="394">
                    <span class="paranum">394</span>
                    <div class="bodytext"> සාවත්ථිනිදානං. අඤ්ඤතරො භික්ඛු යෙන භගවා තෙනුපසඞ්කමි; උපසඞ්කමිත්වා භගවන්තං අභිවාදෙත්වා එකමන්තං නිසීදි. එකමන්තං නිසින්නො ඛො සො භික්ඛු භගවන්තං එතදවොච - ‘‘කො නු ඛො, භන්තෙ, හෙතු, කො පච්චයො, යෙන මිධෙකච්චො කායස්ස භෙදා පරං මරණා 
                        <pb ed="V" n="2.0245"/> අණ්ඩජානං 
                        <pb ed="T" n="3.0306"/> සුපණ්ණානං සහබ්‍යතං උපපජ්ජතී’’ති? ‘‘ඉධ, භික්ඛු, එකච්චො කායෙන ද්වයකාරී හොති, වාචාය ද්වයකාරී, මනසා ද්වයකාරී. තස්ස සුතං හොති - ‘අණ්ඩජා සුපණ්ණා දීඝායුකා වණ්ණවන්තො සුඛබහුලා’ති. තස්ස එවං හොති - ‘අහො වතාහං කායස්ස භෙදා පරං මරණා අණ්ඩජානං සුපණ්ණානං සහබ්‍යතං උපපජ්ජෙය්‍ය’න්ති. සො කායස්ස භෙදා පරං මරණා අණ්ඩජානං සුපණ්ණානං සහබ්‍යතං උපපජ්ජති. අයං ඛො, භික්ඛු, හෙතු, අයං පච්චයො 
                        <pb ed="M" n="2.0208"/>, යෙන මිධෙකච්චො කායස්ස භෙදා පරං මරණා අණ්ඩජානං සුපණ්ණානං සහබ්‍යතං උපපජ්ජතී’’ති. තතියං.
                    </div>
                </div>
            </div>
        </div>
        <div class="subhead ct_sutta" node-id="23184">
            <span class="subhead ct_sutta">4-6. දුතියාදිද්වයකාරීසුත්තත්තිකං</span>
            <div class="subhead-contents">
                <div class="paragraph" para="395-397">
                    <span class="paranum">395-397</span>
                    <div class="bodytext"> සාවත්ථිනිදානං. එකමන්තං නිසින්නො ඛො සො භික්ඛු භගවන්තං 
                        <pb ed="P" n="3.0248"/> එතදවොච - ‘‘කො නු ඛො, භන්තෙ, හෙතු, කො පච්චයො, යෙන මිධෙකච්චො කායස්ස භෙදා පරං මරණා ජලාබුජානං සුපණ්ණානං...පෙ.... සංසෙදජානං සුපණ්ණානං...පෙ.... ඔපපාතිකානං සුපණ්ණානං සහබ්‍යතං උපපජ්ජතී’’ති? ‘‘ඉධ, භික්ඛු, එකච්චො කායෙන ද්වයකාරී හොති, වාචාය ද්වයකාරී, මනසා ද්වයකාරී. තස්ස සුතං හොති - ‘ඔපපාතිකා සුපණ්ණා දීඝායුකා වණ්ණවන්තො සුඛබහුලා’ති. තස්ස එවං හොති - ‘අහො වතාහං කායස්ස භෙදා පරං මරණා ඔපපාතිකානං සුපණ්ණානං සහබ්‍යතං උපපජ්ජෙය්‍ය’න්ති. සො කායස්ස භෙදා පරං මරණා ඔපපාතිකානං සුපණ්ණානං සහබ්‍යතං උපපජ්ජති. අයං ඛො, භික්ඛු, හෙතු, අයං පච්චයො, යෙන මිධෙකච්චො කායස්ස භෙදා පරං මරණා ඔපපාතිකානං සුපණ්ණානං සහබ්‍යතං උපපජ්ජතී’’ති. ඡට්ඨං.
                    </div>
                </div>
            </div>
        </div>
        <div class="subhead ct_sutta" node-id="23185">
            <span class="subhead ct_sutta">7-16. අණ්ඩජදානූපකාරසුත්තදසකං</span>
            <div class="subhead-contents">
                <div class="paragraph" para="398-407">
                    <span class="paranum">398-407</span>
                    <div class="bodytext"> සාවත්ථිනිදානං 
                        <pb ed="T" n="3.0307"/>. එකමන්තං නිසින්නො ඛො සො භික්ඛු භගවන්තං එතදවොච - ‘‘කො නු ඛො, භන්තෙ, හෙතු, කො පච්චයො, යෙන මිධෙකච්චො කායස්ස භෙදා පරං මරණා අණ්ඩජානං සුපණ්ණානං සහබ්‍යතං උපපජ්ජතී’’ති? ‘‘ඉධ, භික්ඛු, එකච්චො කායෙන ද්වයකාරී හොති, වාචාය ද්වයකාරී, මනසා ද්වයකාරී. තස්ස සුතං හොති - ‘අණ්ඩජා සුපණ්ණා දීඝායුකා වණ්ණවන්තො සුඛබහුලා’ති. තස්ස එවං හොති - ‘අහො වතාහං කායස්ස භෙදා 
                        <pb ed="V" n="2.0246"/> පරං මරණා අණ්ඩජානං සුපණ්ණානං සහබ්‍යතං උපපජ්ජෙය්‍ය’න්ති. සො අන්නං දෙති...පෙ.... පානං දෙති... වත්ථං දෙති... යානං දෙති... මාලං දෙති... ගන්ධං දෙති... විලෙපනං දෙති... සෙය්‍යං දෙති... ආවසථං දෙති... පදීපෙය්‍යං දෙති. සො කායස්ස භෙදා පරං මරණා අණ්ඩජානං සුපණ්ණානං සහබ්‍යතං උපපජ්ජති. අයං ඛො, භික්ඛු, හෙතු, අයං පච්චයො, යෙන මිධෙකච්චො කායස්ස භෙදා පරං මරණා අණ්ඩජානං සුපණ්ණානං සහබ්‍යතං උපපජ්ජතී’’ති. සොළසමං.
                    </div>
                </div>
            </div>
        </div>
        <div class="subhead ct_sutta" node-id="23186">
            <span class="subhead ct_sutta">17-46. ජලාබුජාදිදානූපකාරසුත්තතිංසකං</span>
            <div class="subhead-contents">
                <div class="paragraph" para="408-437">
                    <span class="paranum">408-437</span>
                    <div class="bodytext"> සාවත්ථිනිදානං 
                        <pb ed="M" n="2.0209"/>. එකමන්තං නිසින්නො ඛො සො භික්ඛු භගවන්තං 
                        <pb ed="P" n="3.0249"/> එතදවොච - ‘‘කො නු ඛො, භන්තෙ, හෙතු, කො පච්චයො, යෙන මිධෙකච්චො කායස්ස භෙදා පරං මරණා ජලාබුජානං සුපණ්ණානං...පෙ.... සංසෙදජානං සුපණ්ණානං...පෙ.... ඔපපාතිකානං සුපණ්ණානං සහබ්‍යතං උපපජ්ජතී’’ති? ‘‘ඉධ, භික්ඛු, එකච්චො කායෙන ද්වයකාරී හොති, වාචාය ද්වයකාරී, මනසා ද්වයකාරී. තස්ස සුතං හොති - ‘ඔපපාතිකා සුපණ්ණා දීඝායුකා වණ්ණවන්තො සුඛබහුලා’ති. තස්ස එවං හොති - ‘අහො වතාහං කායස්ස භෙදා 
                        <pb ed="T" n="3.0308"/> පරං මරණා ඔපපාතිකානං සුපණ්ණානං සහබ්‍යතං උපපජ්ජෙය්‍ය’න්ති. සො අන්නං දෙති...පෙ.... පානං දෙති...පෙ.... පදීපෙය්‍යං දෙති. සො කායස්ස භෙදා පරං මරණා ඔපපාතිකානං සුපණ්ණානං සහබ්‍යතං උපපජ්ජති. අයං ඛො, භික්ඛු, හෙතු, අයං පච්චයො, යෙන මිධෙකච්චො කායස්ස භෙදා පරං මරණා ඔපපාතිකානං සුපණ්ණානං සහබ්‍යතං උපපජ්ජතී’’ති. ඡචත්තාලීසමං.
                    </div>
                    <div class="bodytext">(එවං පිණ්ඩකෙන ඡචත්තාලීසං සුත්තන්තා හොන්ති.)</div>
                </div>
            </div>
        </div>
    </div>
    <div class="centre ct_samyuththa ending">සුපණ්ණසංයුත්තං සමත්තං.</div>
    <div class="paragraph udana" para="udana">
        <div class="bodytext ct_samyuththa">තස්සුද්දානං -</div>
        <div class="ct_samyuththa gatha">සුද්ධිකං හරන්ති චෙව, ද්වයකාරී ච චතුරො;</div>
        <div class="gathalast ct_samyuththa">දානූපකාරා තාලීසං, සුපණ්ණෙ සුප්පකාසිතාති.</div>
    </div>
</div>