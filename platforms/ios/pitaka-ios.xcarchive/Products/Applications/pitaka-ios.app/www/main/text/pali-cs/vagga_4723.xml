<div class="chapter ct_vagga" node-id="47230">
    <span class="chapter ct_vagga">56. යසවග්ගො</span>
    <div class="chapter-contents">
        <div class="subhead ct_sutta" node-id="47231">
            <span class="subhead ct_sutta">1. යසත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘මහාසමුද්දං 
                        <pb ed="M" n="2.0169"/>
                        <pb ed="V" n="2.0164"/> ඔග්ගය්හ, භවනං මෙ සුනිම්මිතං;
                    </div>
                    <div class="gathalast">සුනිම්මිතා පොක්ඛරණී, චක්කවාකූපකූජිතා.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘මන්දාරකෙහි සඤ්ඡන්නා, පදුමුප්පලකෙහි ච;</div>
                    <div class="gathalast">නදී ච සන්දතෙ තත්ථ, සුපතිත්ථා මනොරමා.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘මච්ඡකච්ඡපසඤ්ඡන්නා, නානාදිජසමොත්ථටා 
                        <span class="note">(නානාමිගසමොත්ථටා (ස්‍යා.))</span>;
                    </div>
                    <div class="gathalast">මයූරකොඤ්චාභිරුදා, කොකිලාදීහි වග්ගුහි.</div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘පාරෙවතා රවිහංසා, චක්කවාකා නදීචරා;</div>
                    <div class="gathalast">තිත්තිරා සාළිකා චෙත්ථ, පාවකා 
                        <span class="note">(සම්බකා (ක.))</span> ජීවංජීවකා.
                    </div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘හංසාකොඤ්චාභිනදිතා, කොසියා පිඞ්ගලා 
                        <span class="note">(පිඞ්ගලී (සී.), සිඞ්ගලී, සිඞ්ඝලී (ක.))</span> බහූ;
                    </div>
                    <div class="gathalast">සත්තරතනසම්පන්නා, මණිමුත්තපවාළිකා.</div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ‘‘සබ්බෙ සොණ්ණමයා රුක්ඛා, නානාඛන්ධසමෙරිතා;</div>
                    <div class="gathalast">උජ්ජොතෙන්ති දිවාරත්තිං, භවනං සබ්බකාලිකං.</div>
                </div>
                <div class="paragraph" para="7">
                    <span class="paranum">7</span>
                    <div class="gatha"> ‘‘සට්ඨිතුරියසහස්සානි, සායං පාතො පවජ්ජරෙ;</div>
                    <div class="gathalast">සොළසිත්ථිසහස්සානි, පරිවාරෙන්ති මං සදා.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘අභිනික්ඛම්ම භවනා, සුමෙධං ලොකනායකං;</div>
                    <div class="gathalast">පසන්නචිත්තො සුමනො, වන්දයිං තං 
                        <span class="note">(සබ්බදස්සිං (ක.))</span> මහායසං.
                    </div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘සම්බුද්ධං අභිවාදෙත්වා, සසඞ්ඝං තං නිමන්තයිං;</div>
                    <div class="gathalast">අධිවාසෙසි සො ධීරො, සුමෙධො ලොකනායකො.</div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘‘මම ධම්මකථං කත්වා, උය්‍යොජෙසි මහාමුනි;</div>
                    <div class="gathalast">සම්බුද්ධං අභිවාදෙත්වා, භවනං මෙ උපාගමිං.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘ආමන්තයිං පරිජනං, සබ්බෙ සන්නිපතුං තදා;</div>
                    <div class="gathalast">‘පුබ්බණ්හසමයං බුද්ධො, භවනං ආගමිස්සති’.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘‘ලාභා 
                        <pb ed="M" n="2.0170"/> අම්හං සුලද්ධා නො, යෙ වසාම තවන්තිකෙ;
                    </div>
                    <div class="gathalast">මයම්පි බුද්ධසෙට්ඨස්ස, පූජයිස්සාම සත්ථුනො’.</div>
                </div>
                <div class="paragraph" para="13">
                    <span class="paranum">13</span>
                    <div class="gatha"> ‘‘අන්නං 
                        <pb ed="V" n="2.0165"/> පානං පට්ඨපෙත්වා, කාලං ආරොචයිං අහං;
                    </div>
                    <div class="gathalast">වසීසතසහස්සෙහි, උපෙසි ලොකනායකො.</div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘‘පඤ්චඞ්ගිකෙහි තුරියෙහි, පච්චුග්ගමමකාසහං;</div>
                    <div class="gathalast">සබ්බසොණ්ණමයෙ පීඨෙ, නිසීදි පුරිසුත්තමො.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘උපරිච්ඡදනං ආසි, සබ්බසොණ්ණමයං තදා;</div>
                    <div class="gathalast">බීජනීයො පවායන්ති, භික්ඛුසඞ්ඝං අනුත්තරං.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘පහූතෙනන්නපානෙන, භික්ඛුසඞ්ඝං අතප්පයිං;</div>
                    <div class="gathalast">පච්චෙකදුස්සයුගලෙ, භික්ඛුසඞ්ඝස්සදාසහං.</div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘යං වදෙති සුමෙධො සො, ආහුතීනං පටිග්ගහො;</div>
                    <div class="gathalast">භික්ඛුසඞ්ඝෙ නිසීදිත්වා, ඉමා ගාථා අභාසථ.</div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘‘යො මං අන්නෙන පානෙන, සබ්බෙ ඉමෙ ච තප්පයි;</div>
                    <div class="gathalast">තමහං කිත්තයිස්සාමි, සුණාථ මම භාසතො.</div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘‘අට්ඨාරසෙ කප්පසතෙ, දෙවලොකෙ රමිස්සති;</div>
                    <div class="gathalast">සහස්සක්ඛත්තුං රාජායං, චක්කවත්තී භවිස්සති.</div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘‘උපගච්ඡති යං යොනිං, දෙවත්තං අථ මානුසං;</div>
                    <div class="gathalast">සබ්බසොණ්ණමයං තස්ස, ඡදනං ධාරයිස්සති.</div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘‘තිංසකප්පසහස්සම්හි, ඔක්කාකකුලසම්භවො;</div>
                    <div class="gathalast">ගොතමො නාම ගොත්තෙන, සත්ථා ලොකෙ භවිස්සති.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘‘තස්ස ධම්මෙසු දායාදො, ඔරසො ධම්මනිම්මිතො;</div>
                    <div class="gathalast">සබ්බාසවෙ පරිඤ්ඤාය, නිබ්බායිස්සතිනාසවො.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘‘භික්ඛුසඞ්ඝෙ නිසීදිත්වා, සීහනාදං නදිස්සති’;</div>
                    <div class="gathalast">චිතකෙ ඡත්තං ධාරෙන්ති, හෙට්ඨා ඡත්තම්හි ඩය්හථ.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘සාමඤ්ඤං මෙ අනුප්පත්තං, කිලෙසා ඣාපිතා මයා;</div>
                    <div class="gathalast">මණ්ඩපෙ රුක්ඛමූලෙ වා, සන්තාසො මෙ න විජ්ජති.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘තිංසකප්පසහස්සම්හි, යං දානමදදිං තදා;</div>
                    <div class="gathalast">දුග්ගතිං නාභිජානාමි, සබ්බදානස්සිදං ඵලං.</div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘කිලෙසා 
                        <pb ed="M" n="2.0171"/> ඣාපිතා මය්හං, භවා සබ්බෙ සමූහතා;
                    </div>
                    <div class="gathalast">නාගොව බන්ධනං ඡෙත්වා, විහරාමි අනාසවො.</div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘ස්වාගතං වත මෙ ආසි, මම බුද්ධස්ස සන්තිකෙ;</div>
                    <div class="gathalast">තිස්සො විජ්ජා අනුප්පත්තා, කතං බුද්ධස්ස සාසනං.</div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘පටිසම්භිදා 
                        <pb ed="V" n="2.0166"/> චතස්සො, විමොක්ඛාපි ච අට්ඨිමෙ;
                    </div>
                    <div class="gathalast">ඡළභිඤ්ඤා සච්ඡිකතා, කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා යසො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">යසත්ථෙරස්සාපදානං පඨමං.</div>
        </div>
        <div class="subhead ct_sutta" node-id="47232">
            <span class="subhead ct_sutta">2. නදීකස්සපත්ථෙරඅපදානං</span>
            <div class="subhead-contents">
                <div class="paragraph" para="29">
                    <span class="paranum">29</span>
                    <div class="gatha"> ‘‘පදුමුත්තරස්ස භගවතො, ලොකජෙට්ඨස්ස තාදිනො;</div>
                    <div class="gatha">පිණ්ඩචාරං චරන්තස්ස, වාරතො උත්තමං යසං;</div>
                    <div class="gathalast">අග්ගඵලං ගහෙත්වාන, අදාසිං සත්ථුනො අහං.</div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘තෙන කම්මෙන දෙවින්දො, ලොකජෙට්ඨො නරාසභො;</div>
                    <div class="gathalast">සම්පත්තොම්හි අචලං ඨානං, හිත්වා ජයපරාජයං.</div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ‘‘සතසහස්සිතො කප්පෙ, යං ඵලං අදදිං තදා;</div>
                    <div class="gathalast">දුග්ගතිං නාභිජානාමි, අග්ගදානස්සිදං ඵලං.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා නදීකස්සපො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">නදීකස්සපත්ථෙරස්සාපදානං දුතියං.</div>
        </div>
        <div class="subhead ct_sutta" node-id="47233">
            <span class="subhead ct_sutta">3. ගයාකස්සපත්ථෙරඅපදානං</span>
            <div class="subhead-contents">
                <div class="paragraph" para="35">
                    <span class="paranum">35</span>
                    <div class="gatha"> ‘‘අජිනචම්මවත්ථොහං 
                        <pb ed="M" n="2.0172"/>
                        <span class="note">(අජිනවත්තං නිවත්තොහං (සී.))</span>, ඛාරිභාරධරො තදා;
                    </div>
                    <div class="gathalast">ඛාරිකං හාරයිත්වාන, කොලං අහාසි අස්සමං.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘භගවා තම්හි සමයෙ, එකො අදුතියො ජිනො;</div>
                    <div class="gathalast">මමස්සමං උපාගච්ඡි, ජොතෙන්තො සබ්බකාලිකං.</div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘සකං චිත්තං පසාදෙත්වා, අභිවාදෙත්වාන සුබ්බතං;</div>
                    <div class="gathalast">උභො හත්ථෙහි පග්ගය්හ, කොලං බුද්ධස්සදාසහං.</div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘එකතිංසෙ 
                        <pb ed="V" n="2.0167"/> ඉතො කප්පෙ, යං ඵලං අදදිං තදා;
                    </div>
                    <div class="gathalast">දුග්ගතිං නාභිජානාමි, කොලදානස්සිදං ඵලං.</div>
                </div>
                <div class="paragraph" para="39">
                    <span class="paranum">39</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා ගයාකස්සපො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">ගයාකස්සපත්ථෙරස්සාපදානං තතියං.</div>
        </div>
        <div class="subhead ct_sutta" node-id="47234">
            <span class="subhead ct_sutta">4. කිමිලත්ථෙරඅපදානං</span>
            <div class="subhead-contents">
                <div class="paragraph" para="42">
                    <span class="paranum">42</span>
                    <div class="gatha"> ‘‘නිබ්බුතෙ කකුසන්ධම්හි, බ්‍රාහ්මණම්හි වුසීමති;</div>
                    <div class="gathalast">ගහෙත්වා සලලං මාලං, මණ්ඩපං කාරයිං අහං.</div>
                </div>
                <div class="paragraph" para="43">
                    <span class="paranum">43</span>
                    <div class="gatha"> ‘‘තාවතිංසං ගතො සන්තො, ලභිම්හ 
                        <span class="note">(ලභාමි (ක.))</span> බ්‍යම්හමුත්තමං;
                    </div>
                    <div class="gathalast">අඤ්ඤෙ දෙවෙතිරොචාමි, පුඤ්ඤකම්මස්සිදං ඵලං.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘දිවා වා යදි වා රත්තිං, චඞ්කමන්තො ඨිතො චහං;</div>
                    <div class="gathalast">ඡන්නො සලලපුප්ඵෙහි, පුඤ්ඤකම්මස්සිදං ඵලං.</div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘ඉමස්මිංයෙව කප්පම්හි, යං බුද්ධමභිපූජයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> ‘‘කිලෙසා 
                        <pb ed="M" n="2.0173"/> ඣාපිතා මය්හං...පෙ.... විහරාමි අනාසවො.
                    </div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="48">
                    <span class="paranum">48</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා කිමිලො 
                    <span class="note">(කිම්බිලො (සී.))</span> ථෙරො ඉමා ගාථායො අභාසිත්ථාති.
                </div>
            </div>
            <div class="centre ct_sutta ending">කිමිලත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="47235">
            <span class="subhead ct_sutta">5. වජ්ජීපුත්තත්ථෙරඅපදානං</span>
            <div class="subhead-contents">
                <div class="paragraph" para="49">
                    <span class="paranum">49</span>
                    <div class="gatha"> ‘‘සහස්සරංසී භගවා, සයම්භූ අපරාජිතො;</div>
                    <div class="gathalast">විවෙකා වුට්ඨහිත්වාන, ගොචරායාභිනික්ඛමි.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘ඵලහත්ථො 
                        <pb ed="V" n="2.0168"/> අහං දිස්වා, උපගච්ඡිං නරාසභං;
                    </div>
                    <div class="gathalast">පසන්නචිත්තො සුමනො, සවණ්ටං අදදිං ඵලං.</div>
                </div>
                <div class="paragraph" para="51">
                    <span class="paranum">51</span>
                    <div class="gatha"> ‘‘චතුන්නවුතිතො කප්පෙ, යං ඵලං අදදිං තදා;</div>
                    <div class="gathalast">දුග්ගතිං නාභිජානාමි, ඵලදානස්සිදං ඵලං.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="53">
                    <span class="paranum">53</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="54">
                    <span class="paranum">54</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා වජ්ජීපුත්තො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">වජ්ජීපුත්තත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="47236">
            <span class="subhead ct_sutta">6. උත්තරත්ථෙරඅපදානං</span>
            <div class="subhead-contents">
                <div class="paragraph" para="55">
                    <span class="paranum">55</span>
                    <div class="gatha"> ‘‘සුමෙධො නාම සම්බුද්ධො, බාත්තිංසවරලක්ඛණො;</div>
                    <div class="gathalast">විවෙකකාමො භගවා, හිමවන්තමුපාගමි.</div>
                </div>
                <div class="paragraph" para="56">
                    <span class="paranum">56</span>
                    <div class="gatha"> ‘‘අජ්ඣොගාහෙත්වා හිමවන්තං, අග්ගො කාරුණිකො මුනි;</div>
                    <div class="gathalast">පල්ලඞ්කං ආභුජිත්වාන, නිසීදි පුරිසුත්තමො.</div>
                </div>
                <div class="paragraph" para="57">
                    <span class="paranum">57</span>
                    <div class="gatha"> ‘‘විජ්ජධරො 
                        <pb ed="M" n="2.0174"/> තදා ආසිං, අන්තලික්ඛචරො අහං;
                    </div>
                    <div class="gathalast">තිසූලං සුගතං ගය්හ, ගච්ඡාමි අම්බරෙ තදා.</div>
                </div>
                <div class="paragraph" para="58">
                    <span class="paranum">58</span>
                    <div class="gatha"> ‘‘පබ්බතග්ගෙ යථා අග්ගි, පුණ්ණමායෙව චන්දිමා;</div>
                    <div class="gathalast">වනං ඔභාසතෙ බුද්ධො, සාලරාජාව ඵුල්ලිතො.</div>
                </div>
                <div class="paragraph" para="59">
                    <span class="paranum">59</span>
                    <div class="gatha"> ‘‘වනග්ගා නික්ඛමිත්වාන, බුද්ධරංසීභිධාවරෙ 
                        <span class="note">(බුද්ධරංසී විධාවරෙ (සී. ක.))</span>;
                    </div>
                    <div class="gathalast">නළග්ගිවණ්ණසඞ්කාසා 
                        <span class="note">(නළග්ගිව නසඞ්කාසං (සී.))</span>, දිස්වා චිත්තං පසාදයිං.
                    </div>
                </div>
                <div class="paragraph" para="60">
                    <span class="paranum">60</span>
                    <div class="gatha"> ‘‘විචිනං අද්දසං පුප්ඵං, කණිකාරං දෙවගන්ධිකං;</div>
                    <div class="gathalast">තීණි පුප්ඵානි ආදාය, බුද්ධසෙට්ඨමපූජයිං.</div>
                </div>
                <div class="paragraph" para="61">
                    <span class="paranum">61</span>
                    <div class="gatha"> ‘‘බුද්ධස්ස ආනුභාවෙන, තීණි පුප්ඵානි මෙ තදා;</div>
                    <div class="gathalast">උද්ධං වණ්ටා අධොපත්තා, ඡායං කුබ්බන්ති සත්ථුනො.</div>
                </div>
                <div class="paragraph" para="62">
                    <span class="paranum">62</span>
                    <div class="gatha"> ‘‘තෙන කම්මෙන සුකතෙන, චෙතනාපණිධීහි ච;</div>
                    <div class="gathalast">ජහිත්වා මානුසං දෙහං තාවතිංසමගච්ඡහං.</div>
                </div>
                <div class="paragraph" para="63">
                    <span class="paranum">63</span>
                    <div class="gatha"> ‘‘තත්ථ මෙ සුකතං බ්‍යම්හං, කණිකාරීති 
                        <span class="note">(කණිකාරොති (සී.))</span> ඤායති;
                    </div>
                    <div class="gathalast">සට්ඨියොජනමුබ්බෙධං, තිංසයොජනවිත්ථතං.</div>
                </div>
                <div class="paragraph" para="64">
                    <span class="paranum">64</span>
                    <div class="gatha"> ‘‘සහස්සකණ්ඩං 
                        <pb ed="V" n="2.0169"/> සතභෙණ්ඩු, ධජාලු හරිතාමයං;
                    </div>
                    <div class="gathalast">සතසහස්සනිය්‍යූහා 
                        <span class="note">(සතසහස්සානි බ්‍යූහානි (සී.))</span>, බ්‍යම්හෙ පාතුභවිංසු 
                        <span class="note">(පාතුරහංසු (සී.), පාතුරහිංසු (ක.))</span> මෙ.
                    </div>
                </div>
                <div class="paragraph" para="65">
                    <span class="paranum">65</span>
                    <div class="gatha"> ‘‘සොණ්ණමයා මණිමයා, ලොහිතඞ්කමයාපි ච;</div>
                    <div class="gathalast">ඵලිකාපි ච පල්ලඞ්කා, යෙනිච්ඡකා යදිච්ඡකා.</div>
                </div>
                <div class="paragraph" para="66">
                    <span class="paranum">66</span>
                    <div class="gatha"> ‘‘මහාරහඤ්ච සයනං, තූලිකා විකතීයුතං;</div>
                    <div class="gathalast">උද්ධලොමිඤ්ච එකන්තං, බිම්බොහනසමායුතං.</div>
                </div>
                <div class="paragraph" para="67">
                    <span class="paranum">67</span>
                    <div class="gatha"> ‘‘භවනා නික්ඛමිත්වාන, චරන්තො දෙවචාරිකං;</div>
                    <div class="gathalast">යථා ඉච්ඡාමි 
                        <span class="note">(යථා ගච්ඡාමි (සී.))</span> ගමනං, දෙවසඞ්ඝපුරක්ඛතො.
                    </div>
                </div>
                <div class="paragraph" para="68">
                    <span class="paranum">68</span>
                    <div class="gatha"> ‘‘පුප්ඵස්ස හෙට්ඨා තිට්ඨාමි, උපරිච්ඡදනං මම;</div>
                    <div class="gathalast">සමන්තා යොජනසතං, කණිකාරෙහි ඡාදිතං.</div>
                </div>
                <div class="paragraph" para="69">
                    <span class="paranum">69</span>
                    <div class="gatha"> ‘‘සට්ඨිතුරියසහස්සානි 
                        <pb ed="M" n="2.0175"/>, සායපාතං උපට්ඨහුං;
                    </div>
                    <div class="gathalast">පරිවාරෙන්ති මං නිච්චං, රත්තින්දිවමතන්දිතා.</div>
                </div>
                <div class="paragraph" para="70">
                    <span class="paranum">70</span>
                    <div class="gatha"> ‘‘තත්ථ නච්චෙහි ගීතෙහි, තාලෙහි වාදිතෙහි ච;</div>
                    <div class="gathalast">රමාමි ඛිඩ්ඩා රතියා, මොදාමි කාමකාමහං.</div>
                </div>
                <div class="paragraph" para="71">
                    <span class="paranum">71</span>
                    <div class="gatha"> ‘‘තත්ථ භුත්වා පිවිත්වා ච, මොදාමි තිදසෙ තදා;</div>
                    <div class="gathalast">නාරීගණෙහි සහිතො, මොදාමි බ්‍යම්හමුත්තමෙ.</div>
                </div>
                <div class="paragraph" para="72">
                    <span class="paranum">72</span>
                    <div class="gatha"> ‘‘සතානං පඤ්චක්ඛත්තුඤ්ච, දෙවරජ්ජමකාරයිං;</div>
                    <div class="gathalast">සතානං තීණික්ඛත්තුඤ්ච, චක්කවත්තී අහොසහං;</div>
                    <div class="gathalast">පදෙසරජ්ජං විපුලං, ගණනාතො අසඞ්ඛියං.</div>
                </div>
                <div class="paragraph" para="73">
                    <span class="paranum">73</span>
                    <div class="gatha"> ‘‘භවෙ භවෙ සංසරන්තො, මහාභොගං ලභාමහං;</div>
                    <div class="gathalast">භොගෙ මෙ ඌනතා නත්ථි, බුද්ධපූජායිදං ඵලං.</div>
                </div>
                <div class="paragraph" para="74">
                    <span class="paranum">74</span>
                    <div class="gatha"> ‘‘දුවෙ භවෙ සංසරාමි, දෙවත්තෙ අථ මානුසෙ;</div>
                    <div class="gathalast">අඤ්ඤං ගතිං න ජානාමි, බුද්ධපූජායිදං ඵලං.</div>
                </div>
                <div class="paragraph" para="75">
                    <span class="paranum">75</span>
                    <div class="gatha"> ‘‘දුවෙ කුලෙ පජායාමි 
                        <span class="note">(යත්ථ පච්ඡා පජායාමි (සී.))</span>, ඛත්තියෙ චාපි බ්‍රාහ්මණෙ;
                    </div>
                    <div class="gathalast">නීචෙ කුලෙ න ජායාමි, බුද්ධපූජායිදං ඵලං.</div>
                </div>
                <div class="paragraph" para="76">
                    <span class="paranum">76</span>
                    <div class="gatha"> ‘‘හත්ථියානං අස්සයානං, සිවිකං සන්දමානිකං;</div>
                    <div class="gathalast">ලභාමි සබ්බමෙවෙතං, බුද්ධපූජායිදං ඵලං.</div>
                </div>
                <div class="paragraph" para="77">
                    <span class="paranum">77</span>
                    <div class="gatha"> ‘‘දාසීගණං දාසගණං, නාරියො සමලඞ්කතා;</div>
                    <div class="gathalast">ලභාමි සබ්බමෙවෙතං, බුද්ධපූජායිදං ඵලං.</div>
                </div>
                <div class="paragraph" para="78">
                    <span class="paranum">78</span>
                    <div class="gatha"> ‘‘කොසෙය්‍යකම්බලියානි, ඛොමකප්පාසිකානි ච;</div>
                    <div class="gathalast">ලභාමි සබ්බමෙවෙතං, බුද්ධපූජායිදං ඵලං.</div>
                </div>
                <div class="paragraph" para="79">
                    <span class="paranum">79</span>
                    <div class="gatha"> ‘‘නවවත්ථං 
                        <pb ed="V" n="2.0170"/> නවඵලං, නවග්ගරසභොජනං;
                    </div>
                    <div class="gathalast">ලභාමි සබ්බමෙවෙතං, බුද්ධපූජායිදං ඵලං.</div>
                </div>
                <div class="paragraph" para="80">
                    <span class="paranum">80</span>
                    <div class="gatha"> ‘‘ඉමං ඛාද ඉමං භුඤ්ජ, ඉමම්හි සයනෙ සය;</div>
                    <div class="gathalast">ලභාමි සබ්බමෙවෙතං, බුද්ධපූජායිදං ඵලං.</div>
                </div>
                <div class="paragraph" para="81">
                    <span class="paranum">81</span>
                    <div class="gatha"> ‘‘සබ්බත්ථ පූජිතො හොමි, යසො අච්චුග්ගතො මම;</div>
                    <div class="gatha">මහාපක්ඛො 
                        <span class="note">(මහෙසක්ඛො (ක.))</span> සදා හොමි, අභෙජ්ජපරිසො සදා;
                    </div>
                    <div class="gathalast">ඤාතීනං උත්තමො හොමි, බුද්ධපූජායිදං ඵලං.</div>
                </div>
                <div class="paragraph" para="82">
                    <span class="paranum">82</span>
                    <div class="gatha"> ‘‘සීතං 
                        <pb ed="M" n="2.0176"/> උණ්හං න ජානාමි, පරිළාහො න විජ්ජති;
                    </div>
                    <div class="gathalast">අථො චෙතසිකං දුක්ඛං, හදයෙ මෙ න විජ්ජති.</div>
                </div>
                <div class="paragraph" para="83">
                    <span class="paranum">83</span>
                    <div class="gatha"> ‘‘සුවණ්ණවණ්ණො හුත්වාන, සංසරාමි භවාභවෙ;</div>
                    <div class="gathalast">වෙවණ්ණියං න ජානාමි, බුද්ධපූජායිදං ඵලං.</div>
                </div>
                <div class="paragraph" para="84">
                    <span class="paranum">84</span>
                    <div class="gatha"> ‘‘දෙවලොකා චවිත්වාන, සුක්කමූලෙන චොදිතො;</div>
                    <div class="gathalast">සාවත්ථියං පුරෙ ජාතො, මහාසාලෙසු අඩ්ඪකෙ.</div>
                </div>
                <div class="paragraph" para="85">
                    <span class="paranum">85</span>
                    <div class="gatha"> ‘‘පඤ්ච කාමගුණෙ හිත්වා, පබ්බජිං අනගාරියං;</div>
                    <div class="gathalast">ජාතියා සත්තවස්සොහං, අරහත්තමපාපුණිං.</div>
                </div>
                <div class="paragraph" para="86">
                    <span class="paranum">86</span>
                    <div class="gatha"> ‘‘උපසම්පදායී බුද්ධො, ගුණමඤ්ඤාය චක්ඛුමා;</div>
                    <div class="gathalast">තරුණො පූජනීයොහං, බුද්ධපූජායිදං ඵලං.</div>
                </div>
                <div class="paragraph" para="87">
                    <span class="paranum">87</span>
                    <div class="gatha"> ‘‘දිබ්බචක්ඛුවිසුද්ධං මෙ, සමාධිකුසලො අහං;</div>
                    <div class="gathalast">අභිඤ්ඤාපාරමිප්පත්තො, බුද්ධපූජායිදං ඵලං.</div>
                </div>
                <div class="paragraph" para="88">
                    <span class="paranum">88</span>
                    <div class="gatha"> ‘‘පටිසම්භිදා අනුප්පත්තො, ඉද්ධිපාදෙසු කොවිදො;</div>
                    <div class="gathalast">ධම්මෙසු පාරමිප්පත්තො, බුද්ධපූජායිදං ඵලං.</div>
                </div>
                <div class="paragraph" para="89">
                    <span class="paranum">89</span>
                    <div class="gatha"> ‘‘තිංසකප්පසහස්සම්හි, යං බුද්ධමභිපූජයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="90">
                    <span class="paranum">90</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="91">
                    <span class="paranum">91</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="92">
                    <span class="paranum">92</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා උත්තරො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">උත්තරත්ථෙරස්සාපදානං ඡට්ඨං.</div>
        </div>
        <div class="subhead ct_sutta" node-id="47237">
            <span class="subhead ct_sutta">7. අපරඋත්තරත්ථෙරඅපදානං</span>
            <div class="subhead-contents">
                <div class="paragraph" para="93">
                    <span class="paranum">93</span>
                    <div class="gatha"> ‘‘නිබ්බුතෙ 
                        <pb ed="V" n="2.0171"/> ලොකනාථම්හි, සිද්ධත්ථෙ ලොකනායකෙ;
                    </div>
                    <div class="gathalast">මම ඤාතී සමානෙත්වා, ධාතුපූජං අකාසහං.</div>
                </div>
                <div class="paragraph" para="94">
                    <span class="paranum">94</span>
                    <div class="gatha"> ‘‘චතුන්නවුතිතො කප්පෙ, යං ධාතුමභිපූජයිං;</div>
                    <div class="gathalast">දුග්ගතිං නාභිජානාමි, ධාතුපූජායිදං ඵලං.</div>
                </div>
                <div class="paragraph" para="95">
                    <span class="paranum">95</span>
                    <div class="gatha"> ‘‘කිලෙසා 
                        <pb ed="M" n="2.0177"/> ඣාපිතා මය්හං...පෙ.... විහරාමි අනාසවො.
                    </div>
                </div>
                <div class="paragraph" para="96">
                    <span class="paranum">96</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="97">
                    <span class="paranum">97</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා අපරඋත්තරත්ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">අපරස්ස උත්තරත්ථෙරස්සාපදානං සත්තමං.</div>
        </div>
        <div class="subhead ct_sutta" node-id="47238">
            <span class="subhead ct_sutta">8. භද්දජිත්ථෙරඅපදානං</span>
            <div class="subhead-contents">
                <div class="paragraph" para="98">
                    <span class="paranum">98</span>
                    <div class="gatha"> ‘‘ඔගය්හ යං පොක්ඛරණිං, නානාකුඤ්ජරසෙවිතං;</div>
                    <div class="gathalast">උද්ධරාමි භිසං තත්ථ, ඝාසහෙතු අහං තදා.</div>
                </div>
                <div class="paragraph" para="99">
                    <span class="paranum">99</span>
                    <div class="gatha"> ‘‘භගවා තම්හි සමයෙ, පදුමුත්තරසව්හයො;</div>
                    <div class="gathalast">රත්තම්බරධරො බුද්ධො, ගච්ඡතෙ අනිලඤ්ජසෙ.</div>
                </div>
                <div class="paragraph" para="100">
                    <span class="paranum">100</span>
                    <div class="gatha"> ‘‘ධුනන්තො පංසුකූලානි, සද්දං අස්සොසහං තදා;</div>
                    <div class="gathalast">උද්ධං නිජ්ඣායමානොහං, අද්දසං ලොකනායකං.</div>
                </div>
                <div class="paragraph" para="101">
                    <span class="paranum">101</span>
                    <div class="gatha"> ‘‘තත්ථෙව ඨිතකො සන්තො, ආයාචිං ලොකනායකං;</div>
                    <div class="gathalast">මධුං භිසෙහි සහිතං, ඛීරං සප්පිං මුළාලිකං 
                        <span class="note">(මධුං භිසෙහි පචති, ඛීරසප්පි මුලාලිභි (ක.) භිසදායකත්ථෙරාපදානෙපි)</span>.
                    </div>
                </div>
                <div class="paragraph" para="102">
                    <span class="paranum">102</span>
                    <div class="gatha"> ‘‘පටිග්ගණ්හාතු මෙ බුද්ධො, අනුකම්පාය චක්ඛුමා;</div>
                    <div class="gathalast">තතො කාරුණිකො සත්ථා, ඔරොහිත්වා මහායසො.</div>
                </div>
                <div class="paragraph" para="103">
                    <span class="paranum">103</span>
                    <div class="gatha"> ‘‘පටිග්ගණ්හි මම භික්ඛං, අනුකම්පාය චක්ඛුමා;</div>
                    <div class="gathalast">පටිග්ගහෙත්වා සම්බුද්ධො, අකා මෙ අනුමොදනං.</div>
                </div>
                <div class="paragraph" para="104">
                    <span class="paranum">104</span>
                    <div class="gatha"> ‘‘‘සුඛී හොතු මහාපුඤ්ඤ, ගති තුය්හං සමිජ්ඣතු;</div>
                    <div class="gathalast">ඉමිනා භිසදානෙන, ලභස්සු විපුලං සුඛං’.</div>
                </div>
                <div class="paragraph" para="105">
                    <span class="paranum">105</span>
                    <div class="gatha"> ‘‘ඉදං 
                        <pb ed="V" n="2.0172"/> වත්වාන සම්බුද්ධො, ජලජුත්තමනාමකො;
                    </div>
                    <div class="gathalast">භික්ඛමාදාය සම්බුද්ධො, ආකාසෙනාගමා ජිනො.</div>
                </div>
                <div class="paragraph" para="106">
                    <span class="paranum">106</span>
                    <div class="gatha"> ‘‘තතො භිසං ගහෙත්වාන, අගච්ඡිං මම අස්සමං;</div>
                    <div class="gathalast">භිසං රුක්ඛෙ ලග්ගෙත්වාන, මම දානං අනුස්සරිං.</div>
                </div>
                <div class="paragraph" para="107">
                    <span class="paranum">107</span>
                    <div class="gatha"> ‘‘මහාවාතො 
                        <pb ed="M" n="2.0178"/> උට්ඨහිත්වා, සඤ්චාලෙසි වනං තදා;
                    </div>
                    <div class="gathalast">ආකාසො අභිනාදිත්ථ, අසනී ච ඵලී තදා.</div>
                </div>
                <div class="paragraph" para="108">
                    <span class="paranum">108</span>
                    <div class="gatha"> ‘‘තතො මෙ අසනීපාතො, මත්ථකෙ නිපතී තදා;</div>
                    <div class="gathalast">සොහං නිසින්නකො සන්තො, තත්ථ කාලඞ්කතො අහං.</div>
                </div>
                <div class="paragraph" para="109">
                    <span class="paranum">109</span>
                    <div class="gatha"> ‘‘පුඤ්ඤකම්මෙන සඤ්ඤුත්තො, තුසිතං උපපජ්ජහං;</div>
                    <div class="gathalast">කළෙවරං මෙ පතිතං, දෙවලොකෙ රමාමහං.</div>
                </div>
                <div class="paragraph" para="110">
                    <span class="paranum">110</span>
                    <div class="gatha"> ‘‘ඡළසීතිසහස්සානි, නාරියො සමලඞ්කතා;</div>
                    <div class="gathalast">සායං පාතං උපට්ඨන්ති, භිසදානස්සිදං ඵලං.</div>
                </div>
                <div class="paragraph" para="111">
                    <span class="paranum">111</span>
                    <div class="gatha"> ‘‘මනුස්සයොනිමාගන්ත්වා, සුඛිතො හොමහං තදා;</div>
                    <div class="gathalast">භොගා මෙ ඌනතා නත්ථි, භිසදානස්සිදං ඵලං.</div>
                </div>
                <div class="paragraph" para="112">
                    <span class="paranum">112</span>
                    <div class="gatha"> ‘‘අනුකම්පිතකො තෙන, දෙවදෙවෙන තාදිනා;</div>
                    <div class="gathalast">සබ්බාසවපරික්ඛීණා, නත්ථි දානි පුනබ්භවො.</div>
                </div>
                <div class="paragraph" para="113">
                    <span class="paranum">113</span>
                    <div class="gatha"> ‘‘සතසහස්සිතො කප්පෙ, යං භිසං අදදිං තදා;</div>
                    <div class="gathalast">දුග්ගතිං නාභිජානාමි, භිසදානස්සිදං ඵලං.</div>
                </div>
                <div class="paragraph" para="114">
                    <span class="paranum">114</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="115">
                    <span class="paranum">115</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="116">
                    <span class="paranum">116</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා භද්දජිත්ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">භද්දජිත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="47239">
            <span class="subhead ct_sutta">9. සිවකත්ථෙරඅපදානං</span>
            <div class="subhead-contents">
                <div class="paragraph" para="117">
                    <span class="paranum">117</span>
                    <div class="gatha"> ‘‘එසනාය චරන්තස්ස, විපස්සිස්ස මහෙසිනො;</div>
                    <div class="gathalast">රිත්තකං පත්තං දිස්වාන, කුම්මාසං පූරයිං අහං.</div>
                </div>
                <div class="paragraph" para="118">
                    <span class="paranum">118</span>
                    <div class="gatha"> ‘‘එකනවුතිතො කප්පෙ, යං භික්ඛමදදිං තදා;</div>
                    <div class="gathalast">දුග්ගතිං නාභිජානාමි, කුම්මාසස්ස ඉදං ඵලං.</div>
                </div>
                <div class="paragraph" para="119">
                    <span class="paranum">119</span>
                    <div class="gatha"> ‘‘කිලෙසා 
                        <pb ed="V" n="2.0173"/> ඣාපිතා මය්හං...පෙ.... විහරාමි අනාසවො.
                    </div>
                </div>
                <div class="paragraph" para="120">
                    <span class="paranum">120</span>
                    <div class="gatha"> ‘‘ස්වාගතං 
                        <pb ed="M" n="2.0179"/> වත මෙ ආසි...පෙ.... කතං බුද්ධස්ස සාසනං.
                    </div>
                </div>
                <div class="paragraph" para="121">
                    <span class="paranum">121</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා සිවකත්ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">සිවකත්ථෙරස්සාපදානං නවමං.</div>
        </div>
        <div class="subhead ct_sutta" node-id="472310">
            <span class="subhead ct_sutta">10. උපවානත්ථෙරඅපදානං</span>
            <div class="subhead-contents">
                <div class="paragraph" para="122">
                    <span class="paranum">122</span>
                    <div class="gatha"> ‘‘පදුමුත්තරො නාම ජිනො, සබ්බධම්මාන පාරගූ;</div>
                    <div class="gathalast">ජලිත්වා අග්ගික්ඛන්ධොව, සම්බුද්ධො පරිනිබ්බුතො.</div>
                </div>
                <div class="paragraph" para="123">
                    <span class="paranum">123</span>
                    <div class="gatha"> ‘‘මහාජනා සමාගම්ම, පූජයිත්වා තථාගතං;</div>
                    <div class="gathalast">චිතං කත්වාන සුගතං, සරීරං අභිරොපයුං.</div>
                </div>
                <div class="paragraph" para="124">
                    <span class="paranum">124</span>
                    <div class="gatha"> ‘‘සරීරකිච්චං කත්වාන, ධාතුං තත්ථ සමානයුං;</div>
                    <div class="gathalast">සදෙවමනුස්සා සබ්බෙ, බුද්ධථූපං අකංසු තෙ.</div>
                </div>
                <div class="paragraph" para="125">
                    <span class="paranum">125</span>
                    <div class="gatha"> ‘‘පඨමා කඤ්චනමයා, දුතියා ච මණිමයා;</div>
                    <div class="gathalast">තතියා රූපියමයා, චතුත්ථී ඵලිකාමයා.</div>
                </div>
                <div class="paragraph" para="126">
                    <span class="paranum">126</span>
                    <div class="gatha"> ‘‘තත්ථ පඤ්චමිකා චෙව 
                        <span class="note">(තත්ථ පඤ්චමිකා චෙති (සී.))</span>, ලොහිතඞ්කමයා අහු;
                    </div>
                    <div class="gathalast">ඡට්ඨා මසාරගල්ලස්ස, සබ්බං රතනමයූපරි.</div>
                </div>
                <div class="paragraph" para="127">
                    <span class="paranum">127</span>
                    <div class="gatha"> ‘‘ජඞ්ඝා මණිමයා ආසි, වෙදිකා රතනාමයා;</div>
                    <div class="gathalast">සබ්බසොණ්ණමයො ථූපො, උද්ධං යොජනමුග්ගතො.</div>
                </div>
                <div class="paragraph" para="128">
                    <span class="paranum">128</span>
                    <div class="gatha"> ‘‘දෙවා තත්ථ සමාගන්ත්වා, එකතො මන්තයුං තදා;</div>
                    <div class="gathalast">‘මයම්පි ථූපං කස්සාම, ලොකනාථස්ස තාදිනො.</div>
                </div>
                <div class="paragraph" para="129">
                    <span class="paranum">129</span>
                    <div class="gatha"> ‘‘‘ධාතු ආවෙණිකා නත්ථි, සරීරං එකපිණ්ඩිතං;</div>
                    <div class="gathalast">ඉමම්හි බුද්ධථූපම්හි, කස්සාම කඤ්චුකං මයං’.</div>
                </div>
                <div class="paragraph" para="130">
                    <span class="paranum">130</span>
                    <div class="gatha"> ‘‘දෙවා සත්තහි රත්නෙහි, අඤ්ඤං වඩ්ඪෙසුං යොජනං;</div>
                    <div class="gathalast">ථූපො ද්වියොජනුබ්බෙධො, තිමිරං බ්‍යපහන්ති සො.</div>
                </div>
                <div class="paragraph" para="131">
                    <span class="paranum">131</span>
                    <div class="gatha"> ‘‘නාගා තත්ථ සමාගන්ත්වා, එකතො මන්තයුං තදා;</div>
                    <div class="gathalast">‘මනුස්සා චෙව දෙවා ච, බුද්ධථූපං අකංසු තෙ.</div>
                </div>
                <div class="paragraph" para="132">
                    <span class="paranum">132</span>
                    <div class="gatha"> ‘‘‘මා 
                        <pb ed="M" n="2.0180"/> නො පමත්තා අස්සුම්හ, අප්පමත්තා සදෙවකා;
                    </div>
                    <div class="gathalast">මයම්පි ථූපං කස්සාම, ලොකනාථස්ස තාදිනො’.</div>
                </div>
                <div class="paragraph" para="133">
                    <span class="paranum">133</span>
                    <div class="gatha"> ‘‘ඉන්දනීලං 
                        <pb ed="V" n="2.0174"/> මහානීලං, අථො ජොතිරසං මණිං;
                    </div>
                    <div class="gathalast">එකතො සන්නිපාතෙත්වා, බුද්ධථූපං අඡාදයුං.</div>
                </div>
                <div class="paragraph" para="134">
                    <span class="paranum">134</span>
                    <div class="gatha"> ‘‘සබ්බං මණිමයං ආසි, යාවතා 
                        <span class="note">(තාවතා (ක.))</span> බුද්ධචෙතියං;
                    </div>
                    <div class="gathalast">තියොජනසමුබ්බෙධං, ආලොකකරණං තදා.</div>
                </div>
                <div class="paragraph" para="135">
                    <span class="paranum">135</span>
                    <div class="gatha"> ‘‘ගරුළා ච සමාගන්ත්වා, එකතො මන්තයුං තදා;</div>
                    <div class="gathalast">‘මනුස්සා දෙවනාගා ච, බුද්ධපූජං අකංසු තෙ.</div>
                </div>
                <div class="paragraph" para="136">
                    <span class="paranum">136</span>
                    <div class="gatha"> ‘‘‘මා නො පමත්තා අස්සුම්හ, අප්පමත්තා සදෙවකා;</div>
                    <div class="gathalast">මයම්පි ථූපං කස්සාම, ලොකනාථස්ස තාදිනො’.</div>
                </div>
                <div class="paragraph" para="137">
                    <span class="paranum">137</span>
                    <div class="gatha"> ‘‘සබ්බං මණිමයං ථූපං, අකරුං තෙ ච කඤ්චුකං;</div>
                    <div class="gathalast">යොජනං තෙපි වඩ්ඪෙසුං, ආයතං බුද්ධචෙතියං.</div>
                </div>
                <div class="paragraph" para="138">
                    <span class="paranum">138</span>
                    <div class="gatha"> ‘‘චතුයොජනමුබ්බෙධො, බුද්ධථූපො විරොචති;</div>
                    <div class="gathalast">ඔභාසෙති දිසා සබ්බා, සතරංසීව උග්ගතො.</div>
                </div>
                <div class="paragraph" para="139">
                    <span class="paranum">139</span>
                    <div class="gatha"> ‘‘කුම්භණ්ඩා ච සමාගන්ත්වා, එකතො මන්තයුං තදා;</div>
                    <div class="gathalast">‘මනුස්සා චෙව දෙවා ච, නාගා ච ගරුළා තථා.</div>
                </div>
                <div class="paragraph" para="140">
                    <span class="paranum">140</span>
                    <div class="gatha"> ‘‘‘පච්චෙකං බුද්ධසෙට්ඨස්ස, අකංසු ථූපමුත්තමං;</div>
                    <div class="gathalast">මා නො පමත්තා අස්සුම්හ, අප්පමත්තා සදෙවකා.</div>
                </div>
                <div class="paragraph" para="141">
                    <span class="paranum">141</span>
                    <div class="gatha"> ‘‘‘මයම්පි ථූපං කස්සාම, ලොකනාථස්ස තාදිනො;</div>
                    <div class="gathalast">රතනෙහි ඡාදෙස්සාම, ආයතං බුද්ධචෙතියං’.</div>
                </div>
                <div class="paragraph" para="142">
                    <span class="paranum">142</span>
                    <div class="gatha"> ‘‘යොජනං තෙපි වඩ්ඪෙසුං, ආයතං බුද්ධචෙතියං;</div>
                    <div class="gathalast">පඤ්චයොජනමුබ්බෙධො, ථූපො ඔභාසතෙ තදා.</div>
                </div>
                <div class="paragraph" para="143">
                    <span class="paranum">143</span>
                    <div class="gatha"> ‘‘යක්ඛා තත්ථ සමාගන්ත්වා, එකතො මන්තයුං තදා;</div>
                    <div class="gathalast">‘මනුස්සා දෙවනාගා ච, ගරුළා ච කුම්භණ්ඩකා.</div>
                </div>
                <div class="paragraph" para="144">
                    <span class="paranum">144</span>
                    <div class="gatha"> ‘‘‘පච්චෙකං බුද්ධසෙට්ඨස්ස, අකංසු ථූපමුත්තමං;</div>
                    <div class="gathalast">මා නො පමත්තා අස්සුම්හ, අප්පමත්තා සදෙවකා.</div>
                </div>
                <div class="paragraph" para="145">
                    <span class="paranum">145</span>
                    <div class="gatha"> ‘‘‘මයම්පි 
                        <pb ed="M" n="2.0181"/> ථූපං කස්සාම, ලොකනාථස්ස තාදිනො;
                    </div>
                    <div class="gathalast">ඵලිකා ඡාදයිස්සාම, ආයතං බුද්ධචෙතියං’.</div>
                </div>
                <div class="paragraph" para="146">
                    <span class="paranum">146</span>
                    <div class="gatha"> ‘‘යොජනං තෙපි වඩ්ඪෙසුං, ආයතං බුද්ධචෙතියං;</div>
                    <div class="gathalast">ඡයොජනිකමුබ්බෙධො, ථූපො ඔභාසතෙ තදා.</div>
                </div>
                <div class="paragraph" para="147">
                    <span class="paranum">147</span>
                    <div class="gatha"> ‘‘ගන්ධබ්බා ච සමාගන්ත්වා, එකතො මන්තයුං තදා;</div>
                    <div class="gathalast">‘මනුජා දෙවතා නාගා, කුම්භණ්ඩා ගරුළා තථා 
                        <span class="note">(කුම්භණ්ඩා ච යක්ඛා තථා (සී.))</span>.
                    </div>
                </div>
                <div class="paragraph" para="148">
                    <span class="paranum">148</span>
                    <div class="gatha"> ‘‘‘සබ්බෙ අකංසු බුද්ධථූපං, මයමෙත්ථ අකාරකා;</div>
                    <div class="gathalast">මයම්පි ථූපං කස්සාම, ලොකනාථස්ස තාදිනො’.</div>
                </div>
                <div class="paragraph" para="149">
                    <span class="paranum">149</span>
                    <div class="gatha"> ‘‘වෙදියො 
                        <pb ed="V" n="2.0175"/> සත්ත කත්වාන, ධජං ඡත්තං අකංසු තෙ;
                    </div>
                    <div class="gathalast">සබ්බසොණ්ණමයං ථූපං, ගන්ධබ්බා කාරයුං තදා.</div>
                </div>
                <div class="paragraph" para="150">
                    <span class="paranum">150</span>
                    <div class="gatha"> ‘‘සත්තයොජනමුබ්බෙධො, ථූපො ඔභාසතෙ තදා;</div>
                    <div class="gathalast">රත්තින්දිවා න ඤායන්ති, ආලොකො හොති සබ්බදා.</div>
                </div>
                <div class="paragraph" para="151">
                    <span class="paranum">151</span>
                    <div class="gatha"> ‘‘අභිභොන්ති න තස්සාභා, චන්දසූරා සතාරකා;</div>
                    <div class="gathalast">සමන්තා යොජනසතෙ, පදීපොපි න පජ්ජලි.</div>
                </div>
                <div class="paragraph" para="152">
                    <span class="paranum">152</span>
                    <div class="gatha"> ‘‘තෙන කාලෙන යෙ කෙචි, ථූපං පූජෙන්ති මානුසා;</div>
                    <div class="gathalast">න තෙ ථූපං ආරුහන්ති, අම්බරෙ උක්ඛිපන්ති තෙ.</div>
                </div>
                <div class="paragraph" para="153">
                    <span class="paranum">153</span>
                    <div class="gatha"> ‘‘දෙවෙහි ඨපිතො යක්ඛො, අභිසම්මතනාමකො;</div>
                    <div class="gathalast">ධජං වා පුප්ඵදාමං වා, අභිරොපෙති උත්තරිං.</div>
                </div>
                <div class="paragraph" para="154">
                    <span class="paranum">154</span>
                    <div class="gatha"> ‘‘න තෙ පස්සන්ති තං යක්ඛං, දාමං පස්සන්ති ගච්ඡතො;</div>
                    <div class="gathalast">එවං පස්සිත්වා ගච්ඡන්තා, සබ්බෙ ගච්ඡන්ති සුග්ගතිං.</div>
                </div>
                <div class="paragraph" para="155">
                    <span class="paranum">155</span>
                    <div class="gatha"> ‘‘විරුද්ධා යෙ පාවචනෙ, පසන්නා යෙ ච සාසනෙ;</div>
                    <div class="gathalast">පාටිහීරං දට්ඨුකාමා, ථූපං පූජෙන්ති මානුසා.</div>
                </div>
                <div class="paragraph" para="156">
                    <span class="paranum">156</span>
                    <div class="gatha"> ‘‘නගරෙ හංසවතියා, අහොසිං භතකො තදා;</div>
                    <div class="gathalast">ආමොදිතං ජනං දිස්වා, එවං චින්තෙසහං තදා.</div>
                </div>
                <div class="paragraph" para="157">
                    <span class="paranum">157</span>
                    <div class="gatha"> ‘‘‘උළාරො භගවා නෙසො, යස්ස ධාතුඝරෙ දිසං;</div>
                    <div class="gathalast">ඉමා ච ජනතා තුට්ඨා, කාරං කුබ්බං න තප්පරෙ.</div>
                </div>
                <div class="paragraph" para="158">
                    <span class="paranum">158</span>
                    <div class="gatha"> ‘‘‘අහම්පි 
                        <pb ed="M" n="2.0182"/> කාරං කස්සාමි, ලොකනාථස්ස තාදිනො;
                    </div>
                    <div class="gathalast">තස්ස ධම්මෙසු දායාදො, භවිස්සාමි අනාගතෙ’.</div>
                </div>
                <div class="paragraph" para="159">
                    <span class="paranum">159</span>
                    <div class="gatha"> ‘‘සුධොතං රජකෙනාහං, උත්තරෙය්‍යං පටං මම;</div>
                    <div class="gathalast">වෙළග්ගෙ ආලග්ගෙත්වාන, ධජං උක්ඛිපිමම්බරෙ.</div>
                </div>
                <div class="paragraph" para="160">
                    <span class="paranum">160</span>
                    <div class="gatha"> ‘‘අභිසම්මතකො ගය්හ, අම්බරෙ හාසි මෙ ධජං;</div>
                    <div class="gathalast">වාතෙරිතං ධජං දිස්වා, භිය්‍යො හාසං ජනෙසහං.</div>
                </div>
                <div class="paragraph" para="161">
                    <span class="paranum">161</span>
                    <div class="gatha"> ‘‘තත්ථ චිත්තං පසාදෙත්වා, සමණං උපසඞ්කමිං;</div>
                    <div class="gathalast">තං භික්ඛුං අභිවාදෙත්වා, විපාකං පුච්ඡහං ධජෙ.</div>
                </div>
                <div class="paragraph" para="162">
                    <span class="paranum">162</span>
                    <div class="gatha"> ‘‘සො මෙ කථෙසි ආනන්දී, පීතිසඤ්ජනනං මම;</div>
                    <div class="gathalast">‘තස්ස ධජස්ස විපාකං, අනුභොස්සසි සබ්බදා.</div>
                </div>
                <div class="paragraph" para="163">
                    <span class="paranum">163</span>
                    <div class="gatha"> ‘‘‘හත්ථිඅස්සරථාපත්තී, සෙනා ච චතුරඞ්ගිනී;</div>
                    <div class="gathalast">පරිවාරෙස්සන්ති තං නිච්චං, ධජදානස්සිදං ඵලං.</div>
                </div>
                <div class="paragraph" para="164">
                    <span class="paranum">164</span>
                    <div class="gatha"> ‘‘‘සට්ඨිතුරියසහස්සානි, භෙරියො සමලඞ්කතා;</div>
                    <div class="gathalast">පරිවාරෙස්සන්ති තං නිච්චං, ධජදානස්සිදං ඵලං.</div>
                </div>
                <div class="paragraph" para="165">
                    <span class="paranum">165</span>
                    <div class="gatha"> ‘‘‘ඡළසීතිසහස්සානි 
                        <pb ed="V" n="2.0176"/>, නාරියො සමලඞ්කතා;
                    </div>
                    <div class="gathalast">විචිත්තවත්ථාභරණා, ආමුක්කමණිකුණ්ඩලා.</div>
                </div>
                <div class="paragraph" para="166">
                    <span class="paranum">166</span>
                    <div class="gatha"> ‘‘‘ආළාරපම්හා හසුලා, සුසඤ්ඤා 
                        <span class="note">(සුත්ථනා (සී.) අප. ථෙර 2.48.19 මණිපූජකත්ථෙරාපදානෙපි)</span> තනුමජ්ඣිමා;
                    </div>
                    <div class="gathalast">පරිවාරෙස්සන්ති තං නිච්චං, ධජදානස්සිදං ඵලං.</div>
                </div>
                <div class="paragraph" para="167">
                    <span class="paranum">167</span>
                    <div class="gatha"> ‘‘‘තිංසකප්පසහස්සානි, දෙවලොකෙ රමිස්සසි;</div>
                    <div class="gathalast">අසීතික්ඛත්තුං දෙවින්දො, දෙවරජ්ජං කරිස්සසි.</div>
                </div>
                <div class="paragraph" para="168">
                    <span class="paranum">168</span>
                    <div class="gatha"> ‘‘‘සහස්සක්ඛත්තුං රාජා ච, චක්කවත්තී භවිස්සති;</div>
                    <div class="gathalast">පදෙසරජ්ජං විපුලං, ගණනාතො අසඞ්ඛියං.</div>
                </div>
                <div class="paragraph" para="169">
                    <span class="paranum">169</span>
                    <div class="gatha"> ‘‘‘කප්පසතසහස්සම්හි, ඔක්කාකකුලසම්භවො;</div>
                    <div class="gathalast">ගොතමො නාම ගොත්තෙන, සත්ථා ලොකෙ භවිස්සති.</div>
                </div>
                <div class="paragraph" para="170">
                    <span class="paranum">170</span>
                    <div class="gatha"> ‘‘‘දෙවලොකා චවිත්වාන, සුක්කමූලෙන චොදිතො;</div>
                    <div class="gathalast">පුඤ්ඤකම්මෙන සඤ්ඤුත්තො, බ්‍රහ්මබන්ධු භවිස්සසි.</div>
                </div>
                <div class="paragraph" para="171">
                    <span class="paranum">171</span>
                    <div class="gatha"> ‘‘‘අසීතිකොටිං 
                        <pb ed="M" n="2.0183"/> ඡඩ්ඩෙත්වා, දාසෙ කම්මකරෙ බහූ;
                    </div>
                    <div class="gathalast">ගොතමස්ස භගවතො, සාසනෙ පබ්බජිස්සසි.</div>
                </div>
                <div class="paragraph" para="172">
                    <span class="paranum">172</span>
                    <div class="gatha"> ‘‘‘ආරාධයිත්වා සම්බුද්ධං, ගොතමං සක්‍යපුඞ්ගවං;</div>
                    <div class="gathalast">උපවානොති නාමෙන, හෙස්සසි සත්ථු සාවකො’.</div>
                </div>
                <div class="paragraph" para="173">
                    <span class="paranum">173</span>
                    <div class="gatha"> ‘‘සතසහස්සෙ කතං කම්මං, ඵලං දස්සෙසි මෙ ඉධ;</div>
                    <div class="gathalast">සුමුත්තො සරවෙගොව, කිලෙසෙ ඣාපයිං 
                        <span class="note">(කිලෙසා ඣාපිතා (සී.))</span> මම.
                    </div>
                </div>
                <div class="paragraph" para="174">
                    <span class="paranum">174</span>
                    <div class="gatha"> ‘‘චක්කවත්තිස්ස සන්තස්ස, චාතුද්දීපිස්සරස්ස මෙ;</div>
                    <div class="gathalast">තීණි යොජනානි සාමන්තා, උස්සීයන්ති ධජා සදා.</div>
                </div>
                <div class="paragraph" para="175">
                    <span class="paranum">175</span>
                    <div class="gatha"> ‘‘සතසහස්සිතො කප්පෙ, යං කම්මමකරිං තදා;</div>
                    <div class="gathalast">දුග්ගතිං නාභිජානාමි, ධජදානස්සිදං ඵලං.</div>
                </div>
                <div class="paragraph" para="176">
                    <span class="paranum">176</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="177">
                    <span class="paranum">177</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="178">
                    <span class="paranum">178</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා උපවානත්ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">උපවානත්ථෙරස්සාපදානං දසමං.</div>
        </div>
        <div class="subhead ct_sutta" node-id="472311">
            <span class="subhead ct_sutta">11. රට්ඨපාලත්ථෙරඅපදානං</span>
            <div class="subhead-contents">
                <div class="paragraph" para="179">
                    <span class="paranum">179</span>
                    <div class="gatha"> ‘‘පදුමුත්තරස්ස 
                        <pb ed="V" n="2.0177"/> භගවතො, ලොකජෙට්ඨස්ස තාදිනො;
                    </div>
                    <div class="gathalast">වරනාගො මයා දින්නො, ඊසාදන්තො උරූළ්හවා.</div>
                </div>
                <div class="paragraph" para="180">
                    <span class="paranum">180</span>
                    <div class="gatha"> ‘‘සෙතච්ඡත්තොපසොභිතො, සකප්පනො 
                        <span class="note">(සීදබ්බනො (සී.))</span> සහත්ථිපො;
                    </div>
                    <div class="gathalast">අග්ඝාපෙත්වාන තං සබ්බං, සඞ්ඝාරාමං අකාරයිං.</div>
                </div>
                <div class="paragraph" para="181">
                    <span class="paranum">181</span>
                    <div class="gatha"> ‘‘චතුපඤ්ඤාසසහස්සානි, පාසාදෙ කාරයිං අහං;</div>
                    <div class="gathalast">මහොඝදානං 
                        <span class="note">(මහග්ඝඤ්ච (සී.), මයා භත්තං (ක.) අප. ථෙර 1.2.99)</span> කරිත්වාන, නිය්‍යාදෙසිං මහෙසිනො.
                    </div>
                </div>
                <div class="paragraph" para="182">
                    <span class="paranum">182</span>
                    <div class="gatha"> ‘‘අනුමොදි 
                        <pb ed="M" n="2.0184"/> මහාවීරො, සයම්භූ අග්ගපුග්ගලො;
                    </div>
                    <div class="gathalast">සබ්බෙ ජනෙ හාසයන්තො, දෙසෙසි අමතං පදං.</div>
                </div>
                <div class="paragraph" para="183">
                    <span class="paranum">183</span>
                    <div class="gatha"> ‘‘තං මෙ බුද්ධො වියාකාසි, ජලජුත්තමනාමකො;</div>
                    <div class="gathalast">භික්ඛුසඞ්ඝෙ නිසීදිත්වා, ඉමා ගාථා අභාසථ.</div>
                </div>
                <div class="paragraph" para="184">
                    <span class="paranum">184</span>
                    <div class="gatha"> ‘‘‘චතුපඤ්ඤාසසහස්සානි, පාසාදෙ කාරයී අයං;</div>
                    <div class="gathalast">කථයිස්සාමි විපාකං, සුණාථ මම භාසතො.</div>
                </div>
                <div class="paragraph" para="185">
                    <span class="paranum">185</span>
                    <div class="gatha"> ‘‘‘අට්ඨාරසසහස්සානි, කූටාගාරා භවිස්සරෙ;</div>
                    <div class="gathalast">බ්‍යම්හුත්තමම්හි නිබ්බත්තා, සබ්බසොණ්ණමයා ච තෙ.</div>
                </div>
                <div class="paragraph" para="186">
                    <span class="paranum">186</span>
                    <div class="gatha"> ‘‘‘පඤ්ඤාසක්ඛත්තුං දෙවින්දො, දෙවරජ්ජං කරිස්සති;</div>
                    <div class="gathalast">අට්ඨපඤ්ඤාසක්ඛත්තුඤ්ච, චක්කවත්තී භවිස්සති.</div>
                </div>
                <div class="paragraph" para="187">
                    <span class="paranum">187</span>
                    <div class="gatha"> ‘‘‘කප්පසතසහස්සම්හි, ඔක්කාකකුලසම්භවො;</div>
                    <div class="gathalast">ගොතමො නාම ගොත්තෙන, සත්ථා ලොකෙ භවිස්සති.</div>
                </div>
                <div class="paragraph" para="188">
                    <span class="paranum">188</span>
                    <div class="gatha"> ‘‘‘දෙවලොකා චවිත්වාන, සුක්කමූලෙන චොදිතො;</div>
                    <div class="gathalast">අඩ්ඪෙ කුලෙ මහාභොගෙ, නිබ්බත්තිස්සති තාවදෙ.</div>
                </div>
                <div class="paragraph" para="189">
                    <span class="paranum">189</span>
                    <div class="gatha"> ‘‘‘සො පච්ඡා පබ්බජිත්වාන, සුක්කමූලෙන චොදිතො;</div>
                    <div class="gathalast">රට්ඨපාලොති නාමෙන, හෙස්සති සත්ථු සාවකො.</div>
                </div>
                <div class="paragraph" para="190">
                    <span class="paranum">190</span>
                    <div class="gatha"> ‘‘‘පධානපහිතත්තො සො, උපසන්තො නිරූපධි;</div>
                    <div class="gathalast">සබ්බාසවෙ පරිඤ්ඤාය, නිබ්බායිස්සතිනාසවො’.</div>
                </div>
                <div class="paragraph" para="191">
                    <span class="paranum">191</span>
                    <div class="gatha"> ‘‘උට්ඨාය අභිනික්ඛම්ම, ජහිතා භොගසම්පදා;</div>
                    <div class="gathalast">ඛෙළපිණ්ඩෙව භොගම්හි, පෙමං මය්හං න විජ්ජති.</div>
                </div>
                <div class="paragraph" para="192">
                    <span class="paranum">192</span>
                    <div class="gatha"> ‘‘වීරියං මෙ ධුරධොරය්හං, යොගක්ඛෙමාධිවාහනං;</div>
                    <div class="gathalast">ධාරෙමි අන්තිමං දෙහං, සම්මාසම්බුද්ධසාසනෙ.</div>
                </div>
                <div class="paragraph" para="193">
                    <span class="paranum">193</span>
                    <div class="gatha"> ‘‘කිලෙසා 
                        <pb ed="V" n="2.0178"/> ඣාපිතා මය්හං...පෙ.... විහරාමි අනාසවො.
                    </div>
                </div>
                <div class="paragraph" para="194">
                    <span class="paranum">194</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="195">
                    <span class="paranum">195</span>
                    <div class="gatha"> ‘‘පටිසම්භිදා 
                        <pb ed="M" n="2.0185"/> චතස්සො...පෙ.... කතං බුද්ධස්ස සාසනං’’.
                    </div>
                </div>
                <div class="centre ending">ඉත්ථං සුදං ආයස්මා රට්ඨපාලො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">රට්ඨපාලත්ථෙරස්සාපදානං එකාදසමං.</div>
        </div>
    </div>
    <div class="centre ct_vagga ending">යසවග්ගො ඡපඤ්ඤාසමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">යසො නදීකස්සපො ච, ගයාකිමිලවජ්ජිනො;</div>
        <div class="ct_vagga gatha">දුවෙ උත්තරා භද්දජී, සිවකො උපවාහනො;</div>
        <div class="gathalast ct_vagga">රට්ඨපාලො එකසතං, ගාථානං පඤ්චනවුති.</div>
    </div>
</div>
<chapter-ending/>
<div class="centre ct_book ending">ථෙරාපදානං සමත්තං.</div>
<div class="centre ending">එත්තාවතා බුද්ධාපදානඤ්ච පච්චෙකාපදානඤ්ච ථෙරාපදානඤ්ච සමත්තානි.</div>