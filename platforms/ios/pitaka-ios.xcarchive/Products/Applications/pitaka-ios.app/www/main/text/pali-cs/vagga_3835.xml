<div class="chapter ct_vagga" node-id="38350">
    <span class="chapter ct_vagga">26. බ්‍රාහ්මණවග්ගො</span>
    <div class="chapter-contents">
        <div class="paragraph" para="383">
            <span class="paranum">383</span>
            <div class="gatha"> ඡින්ද සොතං පරක්කම්ම, කාමෙ පනුද බ්‍රාහ්මණ;</div>
            <div class="gathalast">සඞ්ඛාරානං ඛයං ඤත්වා, අකතඤ්ඤූසි බ්‍රාහ්මණ.</div>
        </div>
        <div class="paragraph" para="384">
            <span class="paranum">384</span>
            <div class="gatha"> යදා ද්වයෙසු ධම්මෙසු, පාරගූ හොති බ්‍රාහ්මණො;</div>
            <div class="gathalast">අථස්ස සබ්බෙ සංයොගා, අත්ථං ගච්ඡන්ති ජානතො.</div>
        </div>
        <div class="paragraph" para="385">
            <span class="paranum">385</span>
            <div class="gatha"> යස්ස පාරං අපාරං වා, පාරාපාරං න විජ්ජති;</div>
            <div class="gathalast">වීතද්දරං විසංයුත්තං, තමහං බ්‍රූමි බ්‍රාහ්මණං.</div>
        </div>
        <div class="paragraph" para="386">
            <span class="paranum">386</span>
            <div class="gatha"> ඣායිං විරජමාසීනං, කතකිච්චමනාසවං;</div>
            <div class="gathalast">උත්තමත්ථමනුප්පත්තං, තමහං බ්‍රූමි බ්‍රාහ්මණං.</div>
        </div>
        <div class="paragraph" para="387">
            <span class="paranum">387</span>
            <div class="gatha"> දිවා 
                <pb ed="M" n="0.0069"/> තපති ආදිච්චො, රත්තිමාභාති චන්දිමා;
            </div>
            <div class="gatha">සන්නද්ධො ඛත්තියො තපති, ඣායී තපති බ්‍රාහ්මණො;</div>
            <div class="gathalast">අථ සබ්බමහොරත්තිං 
                <span class="note">(සබ්බමහොරත්තං (?))</span>, බුද්ධො තපති තෙජසා.
            </div>
        </div>
        <div class="paragraph" para="388">
            <span class="paranum">388</span>
            <div class="gatha"> බාහිතපාපොති 
                <pb ed="P" n="0.0056"/> බ්‍රාහ්මණො, සමචරියා සමණොති වුච්චති;
            </div>
            <div class="gathalast">පබ්බාජයමත්තනො මලං, තස්මා ‘‘පබ්බජිතො’’ති වුච්චති.</div>
        </div>
        <div class="paragraph" para="389">
            <span class="paranum">389</span>
            <div class="gatha"> න 
                <pb ed="V" n="0.0062"/>
                <pb ed="T" n="0.0068"/> බ්‍රාහ්මණස්ස පහරෙය්‍ය, නාස්ස මුඤ්චෙථ බ්‍රාහ්මණො;
            </div>
            <div class="gathalast">ධී 
                <span class="note">(ධි (ස්‍යා. බ්‍යාකරණෙසු))</span> බ්‍රාහ්මණස්ස හන්තාරං, තතො ධී යස්ස 
                <span class="note">(යො + අස්ස = යස්ස)</span> මුඤ්චති.
            </div>
        </div>
        <div class="paragraph" para="390">
            <span class="paranum">390</span>
            <div class="gatha"> න බ්‍රාහ්මණස්සෙතදකිඤ්චි සෙය්‍යො, යදා නිසෙධො මනසො පියෙහි;</div>
            <div class="gathalast">යතො යතො හිංසමනො නිවත්තති, තතො තතො සම්මතිමෙව දුක්ඛං.</div>
        </div>
        <div class="paragraph" para="391">
            <span class="paranum">391</span>
            <div class="gatha"> යස්ස කායෙන වාචාය, මනසා නත්ථි දුක්කටං;</div>
            <div class="gathalast">සංවුතං තීහි ඨානෙහි, තමහං බ්‍රූමි බ්‍රාහ්මණං.</div>
        </div>
        <div class="paragraph" para="392">
            <span class="paranum">392</span>
            <div class="gatha"> යම්හා ධම්මං විජානෙය්‍ය, සම්මාසම්බුද්ධදෙසිතං;</div>
            <div class="gathalast">සක්කච්චං තං නමස්සෙය්‍ය, අග්ගිහුත්තංව බ්‍රාහ්මණො.</div>
        </div>
        <div class="paragraph" para="393">
            <span class="paranum">393</span>
            <div class="gatha"> න ජටාහි න ගොත්තෙන, න ජච්චා හොති බ්‍රාහ්මණො;</div>
            <div class="gathalast">යම්හි සච්චඤ්ච ධම්මො ච, සො සුචී සො ච බ්‍රාහ්මණො.</div>
        </div>
        <div class="paragraph" para="394">
            <span class="paranum">394</span>
            <div class="gatha"> කිං 
                <pb ed="M" n="0.0070"/> තෙ ජටාහි දුම්මෙධ, කිං තෙ අජිනසාටියා;
            </div>
            <div class="gathalast">අබ්භන්තරං තෙ ගහනං, බාහිරං පරිමජ්ජසි.</div>
        </div>
        <div class="paragraph" para="395">
            <span class="paranum">395</span>
            <div class="gatha"> පංසුකූලධරං ජන්තුං, කිසං ධමනිසන්ථතං;</div>
            <div class="gathalast">එකං වනස්මිං ඣායන්තං, තමහං බ්‍රූමි බ්‍රාහ්මණං.</div>
        </div>
        <div class="paragraph" para="396">
            <span class="paranum">396</span>
            <div class="gatha"> න 
                <pb ed="P" n="0.0057"/> චාහං බ්‍රාහ්මණං බ්‍රූමි, යොනිජං මත්තිසම්භවං;
            </div>
            <div class="gatha">භොවාදි නාම සො හොති, සචෙ හොති සකිඤ්චනො;</div>
            <div class="gathalast">අකිඤ්චනං අනාදානං, තමහං බ්‍රූමි බ්‍රාහ්මණං.</div>
        </div>
        <div class="paragraph" para="397">
            <span class="paranum">397</span>
            <div class="gatha"> සබ්බසංයොජනං ඡෙත්වා, යො වෙ න පරිතස්සති;</div>
            <div class="gathalast">සඞ්ගාතිගං 
                <pb ed="T" n="0.0069"/> විසංයුත්තං, තමහං බ්‍රූමි බ්‍රාහ්මණං.
            </div>
        </div>
        <div class="paragraph" para="398">
            <span class="paranum">398</span>
            <div class="gatha"> ඡෙත්වා 
                <pb ed="V" n="0.0063"/> නද්ධිං 
                <span class="note">(නන්ධිං (ක. සී.), නන්දිං (පී.))</span> වරත්තඤ්ච, සන්දානං 
                <span class="note">(සන්දාමං (සී.))</span> සහනුක්කමං;
            </div>
            <div class="gathalast">උක්ඛිත්තපලිඝං බුද්ධං, තමහං බ්‍රූමි බ්‍රාහ්මණං.</div>
        </div>
        <div class="paragraph" para="399">
            <span class="paranum">399</span>
            <div class="gatha"> අක්කොසං වධබන්ධඤ්ච, අදුට්ඨො යො තිතික්ඛති;</div>
            <div class="gathalast">ඛන්තීබලං බලානීකං, තමහං බ්‍රූමි බ්‍රාහ්මණං.</div>
        </div>
        <div class="paragraph" para="400">
            <span class="paranum">400</span>
            <div class="gatha"> අක්කොධනං වතවන්තං, සීලවන්තං අනුස්සදං;</div>
            <div class="gathalast">දන්තං අන්තිමසාරීරං, තමහං බ්‍රූමි බ්‍රාහ්මණං.</div>
        </div>
        <div class="paragraph" para="401">
            <span class="paranum">401</span>
            <div class="gatha"> වාරි 
                <pb ed="M" n="0.0071"/> පොක්ඛරපත්තෙව, ආරග්ගෙරිව සාසපො;
            </div>
            <div class="gathalast">යො න ලිම්පති 
                <span class="note">(ලිප්පති (සී. පී.))</span> කාමෙසු, තමහං බ්‍රූමි බ්‍රාහ්මණං.
            </div>
        </div>
        <div class="paragraph" para="402">
            <span class="paranum">402</span>
            <div class="gatha"> යො දුක්ඛස්ස පජානාති, ඉධෙව ඛයමත්තනො;</div>
            <div class="gathalast">පන්නභාරං විසංයුත්තං, තමහං බ්‍රූමි බ්‍රාහ්මණං.</div>
        </div>
        <div class="paragraph" para="403">
            <span class="paranum">403</span>
            <div class="gatha"> ගම්භීරපඤ්ඤං මෙධාවිං, මග්ගාමග්ගස්ස කොවිදං;</div>
            <div class="gathalast">උත්තමත්ථමනුප්පත්තං, තමහං බ්‍රූමි බ්‍රාහ්මණං.</div>
        </div>
        <div class="paragraph" para="404">
            <span class="paranum">404</span>
            <div class="gatha"> අසංසට්ඨං 
                <pb ed="P" n="0.0058"/> ගහට්ඨෙහි, අනාගාරෙහි චූභයං;
            </div>
            <div class="gathalast">අනොකසාරිමප්පිච්ඡං, තමහං බ්‍රූමි බ්‍රාහ්මණං.</div>
        </div>
        <div class="paragraph" para="405">
            <span class="paranum">405</span>
            <div class="gatha"> නිධාය දණ්ඩං භූතෙසු, තසෙසු ථාවරෙසු ච;</div>
            <div class="gathalast">යො න හන්ති න ඝාතෙති, තමහං බ්‍රූමි බ්‍රාහ්මණං.</div>
        </div>
        <div class="paragraph" para="406">
            <span class="paranum">406</span>
            <div class="gatha"> අවිරුද්ධං විරුද්ධෙසු, අත්තදණ්ඩෙසු නිබ්බුතං;</div>
            <div class="gathalast">සාදානෙසු අනාදානං, තමහං බ්‍රූමි බ්‍රාහ්මණං.</div>
        </div>
        <div class="paragraph" para="407">
            <span class="paranum">407</span>
            <div class="gatha"> යස්ස රාගො ච දොසො ච, මානො මක්ඛො ච පාතිතො;</div>
            <div class="gathalast">සාසපොරිව 
                <pb ed="T" n="0.0070"/> ආරග්ගා 
                <span class="note">(ආරග්ගෙ (ක.))</span>, තමහං බ්‍රූමි බ්‍රාහ්මණං.
            </div>
        </div>
        <div class="paragraph" para="408">
            <span class="paranum">408</span>
            <div class="gatha"> අකක්කසං 
                <pb ed="M" n="0.0072"/>
                <pb ed="V" n="0.0064"/> විඤ්ඤාපනිං, ගිරං සච්චමුදීරයෙ;
            </div>
            <div class="gathalast">යාය නාභිසජෙ කඤ්චි 
                <span class="note">(කිඤ්චි (ක.))</span>, තමහං බ්‍රූමි බ්‍රාහ්මණං.
            </div>
        </div>
        <div class="paragraph" para="409">
            <span class="paranum">409</span>
            <div class="gatha"> යොධ දීඝං ව රස්සං වා, අණුං ථූලං සුභාසුභං;</div>
            <div class="gathalast">ලොකෙ අදින්නං නාදියති 
                <span class="note">(නාදෙති (ම. නි. 2.459))</span>, තමහං බ්‍රූමි බ්‍රාහ්මණං.
            </div>
        </div>
        <div class="paragraph" para="410">
            <span class="paranum">410</span>
            <div class="gatha"> ආසා යස්ස න විජ්ජන්ති, අස්මිං ලොකෙ පරම්හි ච;</div>
            <div class="gathalast">නිරාසාසං 
                <span class="note">(නිරාසයං (සී. ස්‍යා. පී.), නිරාසකං (?))</span> විසංයුත්තං, තමහං බ්‍රූමි බ්‍රාහ්මණං.
            </div>
        </div>
        <div class="paragraph" para="411">
            <span class="paranum">411</span>
            <div class="gatha"> යස්සාලයා න විජ්ජන්ති, අඤ්ඤාය අකථංකථී;</div>
            <div class="gathalast">අමතොගධමනුප්පත්තං, තමහං බ්‍රූමි බ්‍රාහ්මණං.</div>
        </div>
        <div class="paragraph" para="412">
            <span class="paranum">412</span>
            <div class="gatha"> යොධ පුඤ්ඤඤ්ච පාපඤ්ච, උභො සඞ්ගමුපච්චගා;</div>
            <div class="gathalast">අසොකං විරජං සුද්ධං, තමහං බ්‍රූමි බ්‍රාහ්මණං.</div>
        </div>
        <div class="paragraph" para="413">
            <span class="paranum">413</span>
            <div class="gatha"> චන්දංව විමලං සුද්ධං, විප්පසන්නමනාවිලං;</div>
            <div class="gathalast">නන්දීභවපරික්ඛීණං, තමහං බ්‍රූමි බ්‍රාහ්මණං.</div>
        </div>
        <div class="paragraph" para="414">
            <span class="paranum">414</span>
            <div class="gatha"> යොමං 
                <pb ed="P" n="0.0059"/>
                <span class="note">(යො ඉමං (සී. ස්‍යා. කං. පී.))</span> පලිපථං දුග්ගං, සංසාරං මොහමච්චගා;
            </div>
            <div class="gatha">තිණ්ණො පාරගතො 
                <span class="note">(පාරගතො (සී. ස්‍යා. කං. පී.))</span> ඣායී, අනෙජො අකථංකථී;
            </div>
            <div class="gathalast">අනුපාදාය නිබ්බුතො, තමහං බ්‍රූමි බ්‍රාහ්මණං.</div>
        </div>
        <div class="paragraph" para="415">
            <span class="paranum">415</span>
            <div class="gatha"> යොධ 
                <pb ed="M" n="0.0073"/> කාමෙ පහන්ත්වාන 
                <span class="note">(පහත්වාන (සී. පී.))</span>, අනාගාරො පරිබ්බජෙ;
            </div>
            <div class="gathalast">කාමභවපරික්ඛීණං, තමහං බ්‍රූමි බ්‍රාහ්මණං 
                <span class="note">(ඉදං ගාථාද්වයං විදෙසපොත්ථකෙසු සකිදෙව දස්සිතං)</span>.
            </div>
        </div>
        <div class="paragraph" para="416">
            <span class="paranum">416</span>
            <div class="gatha"> යොධ තණ්හං පහන්ත්වාන, අනාගාරො පරිබ්බජෙ;</div>
            <div class="gathalast">තණ්හාභවපරික්ඛීණං 
                <pb ed="T" n="0.0071"/>, තමහං බ්‍රූමි බ්‍රාහ්මණං.
            </div>
        </div>
        <div class="paragraph" para="417">
            <span class="paranum">417</span>
            <div class="gatha"> හිත්වා 
                <pb ed="V" n="0.0065"/> මානුසකං යොගං, දිබ්බං යොගං උපච්චගා;
            </div>
            <div class="gathalast">සබ්බයොගවිසංයුත්තං, තමහං බ්‍රූමි බ්‍රාහ්මණං.</div>
        </div>
        <div class="paragraph" para="418">
            <span class="paranum">418</span>
            <div class="gatha"> හිත්වා රතිඤ්ච අරතිඤ්ච, සීතිභූතං නිරූපධිං;</div>
            <div class="gathalast">සබ්බලොකාභිභුං වීරං, තමහං බ්‍රූමි බ්‍රාහ්මණං.</div>
        </div>
        <div class="paragraph" para="419">
            <span class="paranum">419</span>
            <div class="gatha"> චුතිං යො වෙදි සත්තානං, උපපත්තිඤ්ච සබ්බසො;</div>
            <div class="gathalast">අසත්තං සුගතං බුද්ධං, තමහං බ්‍රූමි බ්‍රාහ්මණං.</div>
        </div>
        <div class="paragraph" para="420">
            <span class="paranum">420</span>
            <div class="gatha"> යස්ස ගතිං න ජානන්ති, දෙවා ගන්ධබ්බමානුසා;</div>
            <div class="gathalast">ඛීණාසවං අරහන්තං, තමහං බ්‍රූමි බ්‍රාහ්මණං.</div>
        </div>
        <div class="paragraph" para="421">
            <span class="paranum">421</span>
            <div class="gatha"> යස්ස 
                <pb ed="M" n="0.0074"/> පුරෙ ච පච්ඡා ච, මජ්ඣෙ ච නත්ථි කිඤ්චනං;
            </div>
            <div class="gathalast">අකිඤ්චනං අනාදානං, තමහං බ්‍රූමි බ්‍රාහ්මණං.</div>
        </div>
        <div class="paragraph" para="422">
            <span class="paranum">422</span>
            <div class="gatha"> උසභං 
                <pb ed="P" n="0.0060"/> පවරං වීරං, මහෙසිං විජිතාවිනං;
            </div>
            <div class="gathalast">අනෙජං න්හාතකං 
                <span class="note">(නහාතකං (සී. ස්‍යා. කං පී.))</span> බුද්ධං, තමහං බ්‍රූමි බ්‍රාහ්මණං.
            </div>
        </div>
        <div class="paragraph" para="423">
            <span class="paranum">423</span>
            <div class="gatha"> පුබ්බෙනිවාසං යො වෙදි, සග්ගාපායඤ්ච පස්සති,</div>
            <div class="gatha">අථො ජාතික්ඛයං පත්තො, අභිඤ්ඤාවොසිතො මුනි;</div>
            <div class="gathalast">සබ්බවොසිතවොසානං, තමහං බ්‍රූමි බ්‍රාහ්මණං.</div>
        </div>
    </div>
    <div class="centre ct_vagga ending">බ්‍රාහ්මණවග්ගො ඡබ්බීසතිමො නිට්ඨිතො.</div>
</div>
<chapter-ending/>
<div class="paragraph udana" para="udana">
    <div class="bodytext ct_book">(එත්තාවතා 
        <pb ed="V" n="0.0066"/> සබ්බපඨමෙ යමකවග්ගෙ චුද්දස වත්ථූනි, අප්පමාදවග්ගෙ නව, චිත්තවග්ගෙ නව, පුප්ඵවග්ගෙ ද්වාදස, බාලවග්ගෙ පන්නරස, පණ්ඩිතවග්ගෙ එකාදස, අරහන්තවග්ගෙ දස, සහස්සවග්ගෙ චුද්දස, පාපවග්ගෙ ද්වාදස, දණ්ඩවග්ගෙ එකාදස, ජරාවග්ගෙ නව, අත්තවග්ගෙ දස, ලොකවග්ගෙ එකාදස, බුද්ධවග්ගෙ නව 
        <span class="note">(අට්ඨ (ක.))</span>, සුඛවග්ගෙ අට්ඨ, පියවග්ගෙ නව, කොධවග්ගෙ අට්ඨ, මලවග්ගෙ ද්වාදස, ධම්මට්ඨවග්ගෙ දස, මග්ගවග්ගෙ ද්වාදස, පකිණ්ණකවග්ගෙ නව, නිරයවග්ගෙ නව, නාගවග්ගෙ අට්ඨ, තණ්හාවග්ගෙ ද්වාදස, භික්ඛුවග්ගෙ ද්වාදස, බ්‍රාහ්මණවග්ගෙ චත්තාලීසාති පඤ්චාධිකානි තීණි වත්ථුසතානි.
    </div>
    <div class="ct_book gatha">සතෙවීසචතුස්සතා, චතුසච්චවිභාවිනා;</div>
    <div class="gathalast ct_book">සතත්තයඤ්ච වත්ථූනං, පඤ්චාධිකං සමුට්ඨිතාති) 
        <span class="note">(( ) එත්ථන්තරෙ පාඨො විදෙසපොත්ථකෙසු නත්ථි, අට්ඨකථාසුයෙව දිස්සති)</span>.
    </div>
    <div class="bodytext ct_book">
        <span class="note">(ධම්මපදස්ස වග්ගස්සුද්දානං§යමකං පමාදං චිත්තං, පුප්ඵං බාලඤ්ච පණ්ඩිතං.§රහන්තං සහස්සං පාපං, දණ්ඩං ජරා අත්තලොකං.§බුද්ධං සුඛං පියං කොධං, මලං ධම්මට්ඨමග්ගඤ්ච.§පකිණ්ණකං නිරයං නාගං, තණ්හා භික්ඛූ ච බ්‍රාහ්මණො.§ගාථායුද්දානං§යමකෙ වීසගාථායො, අප්පමාදලොකම්හි ච.§පියෙ ද්වාදසගාථායො, චිත්තෙ ජරත්තෙකාදස.§පුප්ඵබාලසහස්සම්හි, බුද්ධ මග්ග පකිණ්ණකෙ.§සොළස පණ්ඩිතෙ කොධෙ, නිරයෙ නාගෙ චතුද්දස.§අරහන්තෙ දසග්ගාථා, පාපසුඛම්හි තෙරස.§සත්තරස දණ්ඩධම්මට්ඨෙ, මලම්හි එකවීසති.§තණ්හාවග්ගෙ සත්තබ්බීස, තෙවීස භික්ඛුවග්ගම්හි.§බ්‍රාහ්මණෙ එකතාලීස, චතුස්සතා සතෙවීස. (ක.))</span>
    </div>
    <div class="bodytext ct_book">ධම්මපදෙ වග්ගානමුද්දානං -</div>
    <div class="ct_book gatha">යමකප්පමාදො 
        <pb ed="M" n="0.0075"/> චිත්තං, පුප්ඵං බාලෙන පණ්ඩිතො;
    </div>
    <div class="gathalast ct_book">අරහන්තො සහස්සඤ්ච, පාපං දණ්ඩෙන තෙ දස.</div>
    <div class="ct_book gatha">ජරා 
        <pb ed="T" n="0.0072"/> අත්තා ච ලොකො ච, බුද්ධො සුඛං පියෙන ච;
    </div>
    <div class="gathalast ct_book">කොධො මලඤ්ච ධම්මට්ඨො, මග්ගවග්ගෙන වීසති.</div>
    <div class="ct_book gatha">පකිණ්ණං නිරයො නාගො, තණ්හා භික්ඛු ච බ්‍රාහ්මණො;</div>
    <div class="gathalast ct_book">එතෙ ඡබ්බීසති වග්ගා, දෙසිතාදිච්චබන්ධුනා.</div>
    <div class="bodytext ct_book">ගාථානමුද්දානං -</div>
    <div class="ct_book gatha">යමකෙ වීසති ගාථා, අප්පමාදම්හි ද්වාදස;</div>
    <div class="gathalast ct_book">එකාදස චිත්තවග්ගෙ, පුප්ඵවග්ගම්හි සොළස.</div>
    <div class="ct_book gatha">බාලෙ ච සොළස ගාථා, පණ්ඩිතම්හි චතුද්දස;</div>
    <div class="gathalast ct_book">අරහන්තෙ දස ගාථා, සහස්සෙ හොන්ති සොළස.</div>
    <div class="ct_book gatha">තෙරස පාපවග්ගම්හි, දණ්ඩම්හි දස සත්ත ච;</div>
    <div class="gathalast ct_book">එකාදස ජරා වග්ගෙ, අත්තවග්ගම්හි තා දස.</div>
    <div class="ct_book gatha">ද්වාදස 
        <pb ed="M" n="0.0076"/>
        <pb ed="V" n="0.0067"/> ලොකවග්ගම්හි, බුද්ධවග්ගම්හි ඨාරස 
        <span class="note">(සොළස (සබ්බත්ථ))</span>;
    </div>
    <div class="gathalast ct_book">සුඛෙ ච පියවග්ගෙ ච, ගාථායො හොන්ති ද්වාදස.</div>
    <div class="ct_book gatha">චුද්දස කොධවග්ගම්හි, මලවග්ගෙකවීසති;</div>
    <div class="gathalast ct_book">සත්තරස ච ධම්මට්ඨෙ, මග්ගවග්ගෙ සත්තරස.</div>
    <div class="ct_book gatha">පකිණ්ණෙ සොළස ගාථා, නිරයෙ නාගෙ ච චුද්දස;</div>
    <div class="gathalast ct_book">ඡබ්බීස තණ්හාවග්ගම්හි, තෙවීස භික්ඛුවග්ගිකා.</div>
    <div class="ct_book gatha">එකතාලීසගාථායො, බ්‍රාහ්මණෙ වග්ගමුත්තමෙ;</div>
    <div class="ct_book gatha">ගාථාසතානි චත්තාරි, තෙවීස ච පුනාපරෙ;</div>
    <div class="gathalast ct_book">ධම්මපදෙ නිපාතම්හි, දෙසිතාදිච්චබන්ධුනාති.</div>
</div>
<div class="centre ct_book ending">ධම්මපදපාළි නිට්ඨිතා.</div>