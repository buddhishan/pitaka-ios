<div class="chapter ct_nipatha" node-id="44180">
    <span class="chapter ct_nipatha">9. නවකනිපාතො</span>
    <div class="chapter-contents">
        <div class="subhead ct_sutta" node-id="44181">
            <span class="subhead ct_sutta">1. භූතත්ථෙරගාථා</span>
            <div class="subhead-contents">
                <div class="paragraph" para="518">
                    <span class="paranum">518</span>
                    <div class="gatha"> ‘‘යදා 
                        <pb ed="M" n="0.0298"/>
                        <pb ed="V" n="0.0235"/>
                        <pb ed="P" n="0.0054"/> දුක්ඛං ජරාමරණන්ති පණ්ඩිතො, අවිද්දසූ යත්ථ සිතා පුථුජ්ජනා;
                    </div>
                    <div class="gathalast">දුක්ඛං පරිඤ්ඤාය සතොව ඣායති, තතො රතිං පරමතරං න වින්දති.</div>
                </div>
                <div class="paragraph" para="519">
                    <span class="paranum">519</span>
                    <div class="gatha"> ‘‘යදා දුක්ඛස්සාවහනිං විසත්තිකං, පපඤ්චසඞ්ඝාතදුඛාධිවාහිනිං;</div>
                    <div class="gathalast">තණ්හං පහන්ත්වාන සතොව ඣායති, තතො රතිං පරමතරං න වින්දති.</div>
                </div>
                <div class="paragraph" para="520">
                    <span class="paranum">520</span>
                    <div class="gatha"> ‘‘යදා සිවං ද්වෙචතුරඞ්ගගාමිනං, මග්ගුත්තමං 
                        <pb ed="T" n="0.0345"/> සබ්බකිලෙසසොධනං;
                    </div>
                    <div class="gathalast">පඤ්ඤාය පස්සිත්ව සතොව ඣායති, තතො රතිං පරමතරං න වින්දති.</div>
                </div>
                <div class="paragraph" para="521">
                    <span class="paranum">521</span>
                    <div class="gatha"> ‘‘යදා අසොකං විරජං අසඞ්ඛතං, සන්තං පදං සබ්බකිලෙසසොධනං;</div>
                    <div class="gathalast">භාවෙති සඤ්ඤොජනබන්ධනච්ඡිදං, තතො රතිං පරමතරං න වින්දති.</div>
                </div>
                <div class="paragraph" para="522">
                    <span class="paranum">522</span>
                    <div class="gatha"> ‘‘යදා නභෙ ගජ්ජති මෙඝදුන්දුභි, ධාරාකුලා විහගපථෙ සමන්තතො;</div>
                    <div class="gathalast">භික්ඛූ ච පබ්භාරගතොව ඣායති, තතො රතිං පරමතරං න වින්දති.</div>
                </div>
                <div class="paragraph" para="523">
                    <span class="paranum">523</span>
                    <div class="gatha"> ‘‘යදා නදීනං කුසුමාකුලානං, විචිත්ත-වානෙය්‍ය-වටංසකානං;</div>
                    <div class="gathalast">තීරෙ නිසින්නො සුමනොව ඣායති, තතො රතිං පරමතරං න වින්දති.</div>
                </div>
                <div class="paragraph" para="524">
                    <span class="paranum">524</span>
                    <div class="gatha"> ‘‘යදා 
                        <pb ed="M" n="0.0299"/> නිසීථෙ රහිතම්හි කානනෙ, දෙවෙ ගළන්තම්හි නදන්ති දාඨිනො;
                    </div>
                    <div class="gathalast">භික්ඛූ ච පබ්භාරගතොව ඣායති, තතො රතිං පරමතරං න වින්දති.</div>
                </div>
                <div class="paragraph" para="525">
                    <span class="paranum">525</span>
                    <div class="gatha"> ‘‘යදා 
                        <pb ed="T" n="0.0346"/> විතක්කෙ උපරුන්ධියත්තනො, නගන්තරෙ නගවිවරං සමස්සිතො;
                    </div>
                    <div class="gathalast">වීතද්දරො වීතඛිලොව ඣායති, තතො රතිං පරමතරං න වින්දති.</div>
                </div>
                <div class="paragraph" para="526">
                    <span class="paranum">526</span>
                    <div class="gatha"> ‘‘යදා 
                        <pb ed="P" n="0.0055"/> සුඛී මලඛිලසොකනාසනො, නිරග්ගළො නිබ්බනථො විසල්ලො;
                    </div>
                    <div class="gathalast">සබ්බාසවෙ බ්‍යන්තිකතොව ඣායති, තතො රතිං පරමතරං න වින්දතී’’ති.</div>
                </div>
            </div>
            <div class="centre ct_sutta ending">... භූතො ථෙරො....</div>
        </div>
    </div>
    <div class="centre ct_nipatha ending">නවකනිපාතො නිට්ඨිතො.</div>
    <div class="paragraph udana" para="udana">
        <div class="bodytext ct_nipatha">තත්‍රුද්දානං -</div>
        <div class="ct_nipatha gatha">භූතො තථද්දසො ථෙරො, එකො ඛග්ගවිසාණවා;</div>
        <div class="gathalast ct_nipatha">නවකම්හි නිපාතම්හි, ගාථායොපි ඉමා නවාති.</div>
    </div>
</div>