<div class="chapter ct_vagga" node-id="46480">
    <span class="chapter ct_vagga">39. අවටඵලවග්ගො</span>
    <div class="chapter-contents">
        <div class="subhead ct_sutta" node-id="46481">
            <span class="subhead ct_sutta">1. අවටඵලදායකත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘සතරංසි 
                        <pb ed="M" n="1.0341"/>
                        <pb ed="V" n="1.0323"/> නාම භගවා, සයම්භූ අපරාජිතො;
                    </div>
                    <div class="gathalast">විවෙකකාමො සම්බුද්ධො, ගොචරායාභිනික්ඛමි.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘ඵලහත්ථො අහං දිස්වා, උපගච්ඡිං නරාසභං;</div>
                    <div class="gathalast">පසන්නචිත්තො සුමනො, අවටං 
                        <span class="note">(අවණ්ටං (සී.), අම්බටං (ස්‍යා.))</span> අදදිං ඵලං.
                    </div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘චතුන්නවුතිතො කප්පෙ, යං ඵලමදදිං අහං;</div>
                    <div class="gathalast">දුග්ගතිං නාභිජානාමි, ඵලදානස්සිදං ඵලං.</div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘කිලෙසා ඣාපිතා මය්හං, භවා සබ්බෙ සමූහතා;</div>
                    <div class="gathalast">නාගොව බන්ධනං ඡෙත්වා, විහරාමි අනාසවො.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘ස්වාගතං වත මෙ ආසි, මම බුද්ධස්ස සන්තිකෙ;</div>
                    <div class="gathalast">තිස්සො විජ්ජා අනුප්පත්තා, කතං බුද්ධස්ස සාසනං.</div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ‘‘පටිසම්භිදා 
                        <pb ed="P" n="1.0295"/> චතස්සො, විමොක්ඛාපි ච අට්ඨිමෙ;
                    </div>
                    <div class="gathalast">ඡළභිඤ්ඤා සච්ඡිකතා, කතං බුද්ධස්ස සාසනං’’.</div>
                    <div class="bodytext">ඉත්ථං 
                        <pb ed="T" n="1.0463"/> සුදං ආයස්මා අවටඵලදායකො ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">අවටඵලදායකත්ථෙරස්සාපදානං පඨමං.</div>
        </div>
        <div class="subhead ct_sutta" node-id="46482">
            <span class="subhead ct_sutta">2. ලබුජදායකත්ථෙරඅපදානං</span>
            <div class="subhead-contents">
                <div class="paragraph" para="7">
                    <span class="paranum">7</span>
                    <div class="gatha"> ‘‘නගරෙ බන්ධුමතියා, ආසිං ආරාමිකො තදා;</div>
                    <div class="gathalast">අද්දසං විරජං බුද්ධං, ගච්ඡන්තං අනිලඤ්ජසෙ.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘ලබුජස්ස ඵලං ගය්හ, බුද්ධසෙට්ඨස්සදාසහං;</div>
                    <div class="gathalast">ආකාසෙ ඨිතකො සන්තො, පටිගණ්හි මහායසො.</div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘විත්තිසඤ්ජනනං 
                        <pb ed="V" n="1.0324"/> මය්හං, දිට්ඨධම්මසුඛාවහං;
                    </div>
                    <div class="gathalast">ඵලං බුද්ධස්ස දත්වාන, විප්පසන්නෙන චෙතසා.</div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘‘අධිගච්ඡිං 
                        <pb ed="M" n="1.0342"/> තදා පීතිං, විපුලඤ්ච සුඛුත්තමං;
                    </div>
                    <div class="gathalast">උප්පජ්ජතෙව රතනං, නිබ්බත්තස්ස තහිං තහිං.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘එකනවුතිතො කප්පෙ, යං ඵලමදදිං තදා;</div>
                    <div class="gathalast">දුග්ගතිං නාභිජානාමි, ඵලදානස්සිදං ඵලං.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="13">
                    <span class="paranum">13</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘‘පටිසම්භිදා 
                        <pb ed="T" n="1.0464"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා ලබුජදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">ලබුජදායකත්ථෙරස්සාපදානං දුතියං.</div>
        </div>
        <div class="subhead ct_sutta" node-id="46483">
            <span class="subhead ct_sutta">3. උදුම්බරඵලදායකත්ථෙරඅපදානං</span>
            <div class="subhead-contents">
                <div class="paragraph" para="15">
                    <span class="paranum">15</span>
                    <div class="gatha"> ‘‘විනතානදියා තීරෙ, විහාසි පුරිසුත්තමො;</div>
                    <div class="gathalast">අද්දසං විරජං බුද්ධං, එකග්ගං සුසමාහිතං.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘තස්මිං පසන්නමානසො, කිලෙසමලධොවනෙ;</div>
                    <div class="gathalast">උදුම්බරඵලං ගය්හ, බුද්ධසෙට්ඨස්සදාසහං.</div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘එකනවුතිතො කප්පෙ, යං ඵලමදදිං තදා;</div>
                    <div class="gathalast">දුග්ගතිං නාභිජානාමි, ඵලදානස්සිදං ඵලං.</div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං 
                        <pb ed="T" n="1.0465"/> සුදං ආයස්මා උදුම්බරඵලදායකො ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">උදුම්බරඵලදායකත්ථෙරස්සාපදානං තතියං.</div>
        </div>
        <div class="subhead ct_sutta" node-id="46484">
            <span class="subhead ct_sutta">4. පිලක්ඛඵලදායකත්ථෙරඅපදානං</span>
            <div class="subhead-contents">
                <div class="paragraph" para="21">
                    <span class="paranum">21</span>
                    <div class="gatha"> ‘‘වනන්තරෙ 
                        <pb ed="M" n="1.0343"/>
                        <pb ed="V" n="1.0325"/>
                        <pb ed="P" n="1.0296"/> බුද්ධං දිස්වා, අත්ථදස්සිං මහායසං;
                    </div>
                    <div class="gathalast">පසන්නචිත්තො සුමනො, පිලක්ඛස්සාදදිං ඵලං 
                        <span class="note">(පිලක්ඛස්ස ඵලං අදං (සී.), පිලක්ඛුස්ස ඵලං අදං (ස්‍යා.))</span>.
                    </div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘අට්ඨාරසෙ කප්පසතෙ, යං ඵලමදදිං තදා;</div>
                    <div class="gathalast">දුග්ගතිං නාභිජානාමි, ඵලදානස්සිදං ඵලං.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා පිලක්ඛඵලදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">පිලක්ඛඵලදායකත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="46485">
            <span class="subhead ct_sutta">5. ඵාරුසඵලදායකත්ථෙරඅපදානං</span>
            <div class="subhead-contents">
                <div class="paragraph" para="26">
                    <span class="paranum">26</span>
                    <div class="gatha"> ‘‘සුවණ්ණවණ්ණං 
                        <pb ed="T" n="1.0466"/> සම්බුද්ධං, ආහුතීනං පටිග්ගහං;
                    </div>
                    <div class="gathalast">රථියං පටිපජ්ජන්තං, ඵාරුසඵලමදාසහං.</div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘එකනවුතිතො කප්පෙ, යං ඵලමදදිං අහං;</div>
                    <div class="gathalast">දුග්ගතිං නාභිජානාමි, ඵලදානස්සිදං ඵලං.</div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා ඵාරුසඵලදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">ඵාරුසඵලදායකත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="46486">
            <span class="subhead ct_sutta">6. වල්ලිඵලදායකත්ථෙරඅපදානං</span>
            <div class="subhead-contents">
                <div class="paragraph" para="31">
                    <span class="paranum">31</span>
                    <div class="gatha"> ‘‘සබ්බෙ 
                        <pb ed="M" n="1.0344"/> ජනා සමාගම්ම, අගමිංසු වනං තදා;
                    </div>
                    <div class="gathalast">ඵලමන්වෙසමානා තෙ, අලභිංසු ඵලං තදා.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘තත්ථද්දසාසිං 
                        <pb ed="T" n="1.0467"/>
                        <pb ed="V" n="1.0326"/> සම්බුද්ධං, සයම්භුං අපරාජිතං;
                    </div>
                    <div class="gathalast">පසන්නචිත්තො සුමනො, වල්ලිඵලමදාසහං.</div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘එකත්තිංසෙ ඉතො කප්පෙ, යං ඵලමදදිං තදා;</div>
                    <div class="gathalast">දුග්ගතිං නාභිජානාමි, ඵලදානස්සිදං ඵලං.</div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="35">
                    <span class="paranum">35</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘පටිසම්භිදා 
                        <pb ed="P" n="1.0297"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා වල්ලිඵලදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">වල්ලිඵලදායකත්ථෙරස්සාපදානං ඡට්ඨං.</div>
        </div>
        <div class="subhead ct_sutta" node-id="46487">
            <span class="subhead ct_sutta">7. කදලිඵලදායකත්ථෙරඅපදානං</span>
            <div class="subhead-contents">
                <div class="paragraph" para="37">
                    <span class="paranum">37</span>
                    <div class="gatha"> ‘‘කණිකාරංව ජලිතං, පුණ්ණමායෙව 
                        <span class="note">(පුණ්ණමාසෙව (සී. ක.))</span> චන්දිමං;
                    </div>
                    <div class="gathalast">ජලන්තං දීපරුක්ඛංව, අද්දසං ලොකනායකං.</div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘කදලිඵලං පග්ගය්හ, අදාසිං සත්ථුනො අහං;</div>
                    <div class="gathalast">පසන්නචිත්තො සුමනො, වන්දිත්වාන අපක්කමිං.</div>
                </div>
                <div class="paragraph" para="39">
                    <span class="paranum">39</span>
                    <div class="gatha"> ‘‘එකත්තිංසෙ 
                        <pb ed="T" n="1.0468"/> ඉතො කප්පෙ, යං ඵලමදදිං තදා;
                    </div>
                    <div class="gathalast">දුග්ගතිං නාභිජානාමි, ඵලදානස්සිදං ඵලං.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා කදලිඵලදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">කදලිඵලදායකත්ථෙරස්සාපදානං සත්තමං.</div>
        </div>
        <div class="subhead ct_sutta" node-id="46488">
            <span class="subhead ct_sutta">8. පනසඵලදායකත්ථෙරඅපදානං</span>
            <div class="subhead-contents">
                <div class="paragraph" para="43">
                    <span class="paranum">43</span>
                    <div class="gatha"> ‘‘අජ්ජුනො 
                        <pb ed="M" n="1.0345"/> නාම සම්බුද්ධො, හිමවන්තෙ වසී තදා;
                    </div>
                    <div class="gathalast">චරණෙන ච සම්පන්නො, සමාධිකුසලො මුනි.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘කුම්භමත්තං 
                        <pb ed="V" n="1.0327"/> ගහෙත්වාන, පනසං ජීවජීවකං 
                        <span class="note">(දෙවගන්ධිකං (41 වග්ගෙ, 5 අපදානෙ))</span>;
                    </div>
                    <div class="gathalast">ඡත්තපණ්ණෙ ඨපෙත්වාන, අදාසිං සත්ථුනො අහං.</div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘එකත්තිංසෙ ඉතො කප්පෙ, යං ඵලමදදිං තදා;</div>
                    <div class="gathalast">දුග්ගතිං නාභිජානාමි, ඵලදානස්සිදං ඵලං.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘ස්වාගතං 
                        <pb ed="T" n="1.0469"/> වත මෙ ආසි...පෙ.... කතං බුද්ධස්ස සාසනං.
                    </div>
                </div>
                <div class="paragraph" para="48">
                    <span class="paranum">48</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා පනසඵලදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">පනසඵලදායකත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="46489">
            <span class="subhead ct_sutta">9. සොණකොටිවීසත්ථෙරඅපදානං</span>
            <div class="subhead-contents">
                <div class="paragraph" para="49">
                    <span class="paranum">49</span>
                    <div class="gatha"> ‘‘විපස්සිනො 
                        <pb ed="P" n="1.0298"/> පාවචනෙ, එකං ලෙණං මයා කතං;
                    </div>
                    <div class="gathalast">චාතුද්දිසස්ස සඞ්ඝස්ස, බන්ධුමාරාජධානියා.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘දුස්සෙහි භූමිං ලෙණස්ස, සන්ථරිත්වා පරිච්චජිං;</div>
                    <div class="gathalast">උදග්ගචිත්තො සුමනො, අකාසිං පණිධිං තදා.</div>
                </div>
                <div class="paragraph" para="51">
                    <span class="paranum">51</span>
                    <div class="gatha"> ‘‘ආරාධයෙය්‍යං සම්බුද්ධං, පබ්බජ්ජඤ්ච ලභෙය්‍යහං;</div>
                    <div class="gathalast">අනුත්තරඤ්ච නිබ්බානං, ඵුසෙය්‍යං සන්තිමුත්තමං.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘තෙනෙව සුක්කමූලෙන, කප්පෙ 
                        <span class="note">(කප්පං (සී.), කප්ප (ක.))</span> නවුති සංසරිං;
                    </div>
                    <div class="gathalast">දෙවභූතො මනුස්සො ච, කතපුඤ්ඤො විරොචහං.</div>
                </div>
                <div class="paragraph" para="53">
                    <span class="paranum">53</span>
                    <div class="gatha"> ‘‘තතො 
                        <pb ed="T" n="1.0470"/> කම්මාවසෙසෙන, ඉධ පච්ඡිමකෙ භවෙ;
                    </div>
                    <div class="gathalast">චම්පායං අග්ගසෙට්ඨිස්ස, ජාතොම්හි එකපුත්තකො.</div>
                </div>
                <div class="paragraph" para="54">
                    <span class="paranum">54</span>
                    <div class="gatha"> ‘‘ජාතමත්තස්ස 
                        <pb ed="M" n="1.0346"/> මෙ සුත්වා, පිතු ඡන්දො අයං අහු;
                    </div>
                    <div class="gathalast">දදාමහං කුමාරස්ස, වීසකොටී අනූනකා.</div>
                </div>
                <div class="paragraph" para="55">
                    <span class="paranum">55</span>
                    <div class="gatha"> ‘‘චතුරඞ්ගුලා ච මෙ ලොමා, ජාතා පාදතලෙ උභො;</div>
                    <div class="gathalast">සුඛුමා මුදුසම්ඵස්සා, තූලාපිචුසමා සුභා.</div>
                </div>
                <div class="paragraph" para="56">
                    <span class="paranum">56</span>
                    <div class="gatha"> ‘‘අතීතා නවුති කප්පා, අයං එකො ච උත්තරි;</div>
                    <div class="gathalast">නාභිජානාමි නික්ඛිත්තෙ, පාදෙ භූම්‍යා අසන්ථතෙ.</div>
                </div>
                <div class="paragraph" para="57">
                    <span class="paranum">57</span>
                    <div class="gatha"> ‘‘ආරාධිතො 
                        <pb ed="V" n="1.0328"/> මෙ සම්බුද්ධො, පබ්බජිං අනගාරියං;
                    </div>
                    <div class="gathalast">අරහත්තඤ්ච මෙ පත්තං, සීතිභූතොම්හි නිබ්බුතො.</div>
                </div>
                <div class="paragraph" para="58">
                    <span class="paranum">58</span>
                    <div class="gatha"> ‘‘අග්ගො ආරද්ධවීරියානං, නිද්දිට්ඨො සබ්බදස්සිනා;</div>
                    <div class="gathalast">ඛීණාසවොම්හි අරහා, ඡළභිඤ්ඤො මහිද්ධිකො.</div>
                </div>
                <div class="paragraph" para="59">
                    <span class="paranum">59</span>
                    <div class="gatha"> ‘‘එකනවුතිතො කප්පෙ, යං දානමදදිං තදා;</div>
                    <div class="gathalast">දුග්ගතිං නාභිජානාමි, ලෙණදානස්සිදං ඵලං.</div>
                </div>
                <div class="paragraph" para="60">
                    <span class="paranum">60</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="61">
                    <span class="paranum">61</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="62">
                    <span class="paranum">62</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="paragraph" para="63">
                    <span class="paranum">63</span>
                    <div class="gatha"> ‘‘ථෙරො 
                        <pb ed="T" n="1.0471"/> කොටිවීසො 
                        <span class="note">(කොටිවිසො (ස්‍යා. ක.), කොළිවිසො (අඤ්ඤට්ඨානෙසු))</span> සොණො, භික්ඛුසඞ්ඝස්ස අග්ගතො;
                    </div>
                    <div class="gathalast">පඤ්හං පුට්ඨො වියාකාසි, අනොතත්තෙ මහාසරෙ’’ති.</div>
                    <div class="bodytext">ඉත්ථං සුදං ආයස්මා සොණො කොටිවීසො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සොණකොටිවීසත්ථෙරස්සාපදානං නවමං.</div>
        </div>
        <div class="subhead ct_sutta" node-id="464810">
            <span class="subhead ct_sutta">10. පුබ්බකම්මපිලොතිකබුද්ධඅපදානං</span>
            <div class="subhead-contents">
                <div class="paragraph" para="64">
                    <span class="paranum">64</span>
                    <div class="gatha"> ‘‘අනොතත්තසරාසන්නෙ 
                        <pb ed="P" n="1.0299"/>, රමණීයෙ සිලාතලෙ;
                    </div>
                    <div class="gathalast">නානාරතනපජ්ජොතෙ, නානාගන්ධවනන්තරෙ.</div>
                </div>
                <div class="paragraph" para="65">
                    <span class="paranum">65</span>
                    <div class="gatha"> ‘‘මහතා භික්ඛුසඞ්ඝෙන, පරෙතො 
                        <span class="note">(උපෙතො (උදානට්ඨකථායං 4 වග්ගෙ, 8 සුත්තෙ))</span> ලොකනායකො;
                    </div>
                    <div class="gathalast">ආසීනො බ්‍යාකරී තත්ථ, පුබ්බකම්මානි අත්තනො.</div>
                </div>
                <div class="paragraph" para="66">
                    <span class="paranum">66</span>
                    <div class="gatha">
                        <span class="note">(සුණාථ භික්ඛවෙ මය්හං, යං කම්මං පකතං මයා; එකං අරඤ්ඤිකං භික්ඛුං, දිස්වා දින්නං පිලොතිකං; පත්ථිතං පඨමං බුද්ධං, බුද්ධත්තාය මයා තදා; පිලොතියස්ස කම්මස්ස, බුද්ධත්තෙපි විපච්චති; ගොපාලකො පුරෙ ආසිං, ගාවිං පාජෙති ගොචරං; පිවන්තිං උදකං ආවිලං, ගාවිං දිස්වා නිවාරයිං; තෙන කම්මවිපාකෙන, ඉධ පච්ඡිමකෙ භවෙ; විපාසිතො යදිච්ඡකං, න හි පාතුං ලභාමහං (ස්‍යා.))</span> ‘‘සුණාථ 
                        <pb ed="M" n="1.0347"/> භික්ඛවො මය්හං, යං කම්මං පකතං මයා;
                    </div>
                    <div class="gathalast">පිලොතිකස්ස කම්මස්ස, බුද්ධත්තෙපි විපච්චති 
                        <span class="note">(සුණාථ භික්ඛවෙ මය්හං, යං කම්මං පකතං මයා; එකං අරඤ්ඤිකං භික්ඛුං, දිස්වා දින්නං පිලොතිකං; පත්ථිතං පඨමං බුද්ධං, බුද්ධත්තාය මයා තදා; පිලොතියස්ස කම්මස්ස, බුද්ධත්තෙපි විපච්චති; ගොපාලකො පුරෙ ආසිං, ගාවිං පාජෙති ගොචරං; පිවන්තිං උදකං ආවිලං, ගාවිං දිස්වා නිවාරයිං; තෙන කම්මවිපාකෙන, ඉධ පච්ඡිමකෙ භවෙ; විපාසිතො යදිච්ඡකං, න හි පාතුං ලභාමහං (ස්‍යා.))</span>.
                    </div>
                </div>
                <div class="paragraph" para="67">
                    <span class="paranum">67</span>
                    <div class="gatha"> ‘‘මුනාළි 
                        <pb ed="T" n="1.0472"/> නාමහං ධුත්තො, පුබ්බෙ අඤ්ඤාසු ජාතිසු 
                        <span class="note">(අඤ්ඤාය ජාතියා (උදාන අට්ඨ.))</span>;
                    </div>
                    <div class="gathalast">පච්චෙකබුද්ධං සුරභිං 
                        <span class="note">(සරභුං (සී.))</span>, අබ්භාචික්ඛිං අදූසකං.
                    </div>
                </div>
                <div class="paragraph" para="68">
                    <span class="paranum">68</span>
                    <div class="gatha"> ‘‘තෙන කම්මවිපාකෙන, නිරයෙ සංසරිං චිරං;</div>
                    <div class="gathalast">බහූවස්සසහස්සානි, දුක්ඛං වෙදෙසි වෙදනං.</div>
                </div>
                <div class="paragraph" para="69">
                    <span class="paranum">69</span>
                    <div class="gatha"> ‘‘තෙන කම්මාවසෙසෙන, ඉධ පච්ඡිමකෙ භවෙ;</div>
                    <div class="gathalast">අබ්භක්ඛානං මයා ලද්ධං, සුන්දරිකාය කාරණා.</div>
                </div>
                <div class="paragraph" para="70">
                    <span class="paranum">70</span>
                    <div class="gatha"> ‘‘සබ්බාභිභුස්ස 
                        <pb ed="V" n="1.0329"/> බුද්ධස්ස, නන්දො නාමාසි සාවකො;
                    </div>
                    <div class="gathalast">තං අබ්භක්ඛාය නිරයෙ, චිරං සංසරිතං මයා.</div>
                </div>
                <div class="paragraph" para="71">
                    <span class="paranum">71</span>
                    <div class="gatha"> ‘‘දසවස්සසහස්සානි, නිරයෙ සංසරිං චිරං;</div>
                    <div class="gathalast">මනුස්සභාවං ලද්ධාහං, අබ්භක්ඛානං බහුං ලභිං.</div>
                </div>
                <div class="paragraph" para="72">
                    <span class="paranum">72</span>
                    <div class="gatha"> ‘‘තෙන කම්මාවසෙසෙන, චිඤ්චමානවිකා මමං;</div>
                    <div class="gathalast">අබ්භාචික්ඛි අභූතෙන, ජනකායස්ස අග්ගතො.</div>
                </div>
                <div class="paragraph" para="73">
                    <span class="paranum">73</span>
                    <div class="gatha"> ‘‘බ්‍රාහ්මණො සුතවා ආසිං, අහං සක්කතපූජිතො;</div>
                    <div class="gathalast">මහාවනෙ පඤ්චසතෙ, මන්තෙ වාචෙමි මාණවෙ.</div>
                </div>
                <div class="paragraph" para="74">
                    <span class="paranum">74</span>
                    <div class="gatha"> ‘‘තත්ථාගතො 
                        <pb ed="M" n="1.0348"/>
                        <span class="note">(තමාගතො (ක.))</span> ඉසි භීමො, පඤ්චාභිඤ්ඤො මහිද්ධිකො;
                    </div>
                    <div class="gathalast">තං චාහං ආගතං දිස්වා, අබ්භාචික්ඛිං අදූසකං.</div>
                </div>
                <div class="paragraph" para="75">
                    <span class="paranum">75</span>
                    <div class="gatha"> ‘‘තතොහං අවචං සිස්සෙ, කාමභොගී අයං ඉසි;</div>
                    <div class="gathalast">මය්හම්පි භාසමානස්ස, අනුමොදිංසු මාණවා.</div>
                </div>
                <div class="paragraph" para="76">
                    <span class="paranum">76</span>
                    <div class="gatha"> ‘‘තතො මාණවකා සබ්බෙ, භික්ඛමානං කුලෙ කුලෙ;</div>
                    <div class="gathalast">මහාජනස්ස ආහංසු, කාමභොගී අයං ඉසි.</div>
                </div>
                <div class="paragraph" para="77">
                    <span class="paranum">77</span>
                    <div class="gatha"> ‘‘තෙන 
                        <pb ed="T" n="1.0473"/>
                        <pb ed="P" n="1.0300"/> කම්මවිපාකෙන, පඤ්ච භික්ඛුසතා ඉමෙ;
                    </div>
                    <div class="gathalast">අබ්භක්ඛානං ලභුං සබ්බෙ, සුන්දරිකාය කාරණා.</div>
                </div>
                <div class="paragraph" para="78">
                    <span class="paranum">78</span>
                    <div class="gatha"> ‘‘වෙමාතුභාතරං පුබ්බෙ, ධනහෙතු හනිං අහං;</div>
                    <div class="gathalast">පක්ඛිපිං ගිරිදුග්ගස්මිං, සිලාය ච අපිංසයිං.</div>
                </div>
                <div class="paragraph" para="79">
                    <span class="paranum">79</span>
                    <div class="gatha"> ‘‘තෙන කම්මවිපාකෙන, දෙවදත්තො සිලං ඛිපි;</div>
                    <div class="gathalast">අඞ්ගුට්ඨං පිංසයී පාදෙ, මම පාසාණසක්ඛරා.</div>
                </div>
                <div class="paragraph" para="80">
                    <span class="paranum">80</span>
                    <div class="gatha"> ‘‘පුරෙහං දාරකො හුත්වා, කීළමානො මහාපථෙ;</div>
                    <div class="gathalast">පච්චෙකබුද්ධං දිස්වාන, මග්ගෙ සකලිකං 
                        <span class="note">(සක්ඛලිකං (ක.))</span> ඛිපිං 
                        <span class="note">(දහිං (ස්‍යා.))</span>.
                    </div>
                </div>
                <div class="paragraph" para="81">
                    <span class="paranum">81</span>
                    <div class="gatha"> ‘‘තෙන කම්මවිපාකෙන, ඉධ පච්ඡිමකෙ භවෙ;</div>
                    <div class="gathalast">වධත්ථං මං දෙවදත්තො, අභිමාරෙ පයොජයි.</div>
                </div>
                <div class="paragraph" para="82">
                    <span class="paranum">82</span>
                    <div class="gatha"> ‘‘හත්ථාරොහො 
                        <pb ed="V" n="1.0330"/> පුරෙ ආසිං, පච්චෙකමුනිමුත්තමං;
                    </div>
                    <div class="gathalast">පිණ්ඩාය විචරන්තං තං, ආසාදෙසිං ගජෙනහං.</div>
                </div>
                <div class="paragraph" para="83">
                    <span class="paranum">83</span>
                    <div class="gatha"> ‘‘තෙන කම්මවිපාකෙන, භන්තො 
                        <span class="note">(දන්තො (ක.))</span> නාළාගිරී ගජො;
                    </div>
                    <div class="gathalast">ගිරිබ්බජෙ පුරවරෙ, දාරුණො සමුපාගමි 
                        <span class="note">(මං උපාගමි (සී.))</span>.
                    </div>
                </div>
                <div class="paragraph" para="84">
                    <span class="paranum">84</span>
                    <div class="gatha"> ‘‘රාජාහං 
                        <pb ed="M" n="1.0349"/> පත්ථිවො 
                        <span class="note">(පත්තිකො (ස්‍යා. ක.), ඛත්තියො (උදාන අට්ඨ.))</span> ආසිං, සත්තියා පුරිසං හනිං;
                    </div>
                    <div class="gathalast">තෙන කම්මවිපාකෙන, නිරයෙ පච්චිසං භුසං.</div>
                </div>
                <div class="paragraph" para="85">
                    <span class="paranum">85</span>
                    <div class="gatha"> ‘‘කම්මුනො තස්ස සෙසෙන, ඉදානි සකලං මම;</div>
                    <div class="gathalast">පාදෙ ඡවිං පකප්පෙසි 
                        <span class="note">(පකොපෙසි (සී.))</span>, න හි කම්මං විනස්සති.
                    </div>
                </div>
                <div class="paragraph" para="86">
                    <span class="paranum">86</span>
                    <div class="gatha"> ‘‘අහං කෙවට්ටගාමස්මිං, අහුං කෙවට්ටදාරකො;</div>
                    <div class="gathalast">මච්ඡකෙ ඝාතිතෙ දිස්වා, ජනයිං සොමනස්සකං 
                        <span class="note">(සොමනස්සහං (උදාන අට්ඨ.))</span>.
                    </div>
                </div>
                <div class="paragraph" para="87">
                    <span class="paranum">87</span>
                    <div class="gatha"> ‘‘තෙන 
                        <pb ed="T" n="1.0474"/> කම්මවිපාකෙන, සීසදුක්ඛං අහූ මම;
                    </div>
                    <div class="gathalast">සබ්බෙ සක්කා ච හඤ්ඤිංසු, යදා හනි විටටූභො 
                        <span class="note">(විටටුභො (ස්‍යා. ක.))</span>.
                    </div>
                </div>
                <div class="paragraph" para="88">
                    <span class="paranum">88</span>
                    <div class="gatha"> ‘‘ඵුස්සස්සාහං පාවචනෙ, සාවකෙ පරිභාසයිං;</div>
                    <div class="gathalast">යවං ඛාදථ භුඤ්ජථ, මා ච භුඤ්ජථ සාලයො.</div>
                </div>
                <div class="paragraph" para="89">
                    <span class="paranum">89</span>
                    <div class="gatha"> ‘‘තෙන කම්මවිපාකෙන, තෙමාසං ඛාදිතං යවං;</div>
                    <div class="gathalast">නිමන්තිතො බ්‍රාහ්මණෙන, වෙරඤ්ජායං වසිං තදා.</div>
                </div>
                <div class="paragraph" para="90">
                    <span class="paranum">90</span>
                    <div class="gatha"> ‘‘නිබ්බුද්ධෙ වත්තමානම්හි, මල්ලපුත්තං නිහෙඨයිං 
                        <span class="note">(නිසෙධයිං (ස්‍යා. ක.))</span>;
                    </div>
                    <div class="gathalast">තෙන කම්මවිපාකෙන, පිට්ඨිදුක්ඛං අහූ මම.</div>
                </div>
                <div class="paragraph" para="91">
                    <span class="paranum">91</span>
                    <div class="gatha"> ‘‘තිකිච්ඡකො අහං ආසිං, සෙට්ඨිපුත්තං විරෙචයිං;</div>
                    <div class="gathalast">තෙන කම්මවිපාකෙන, හොති පක්ඛන්දිකා මම.</div>
                </div>
                <div class="paragraph" para="92">
                    <span class="paranum">92</span>
                    <div class="gatha"> ‘‘අවචාහං ජොතිපාලො, සුගතං කස්සපං තදා;</div>
                    <div class="gathalast">කුතො නු බොධි මුණ්ඩස්ස, බොධි පරමදුල්ලභා.</div>
                </div>
                <div class="paragraph" para="93">
                    <span class="paranum">93</span>
                    <div class="gatha"> ‘‘තෙන 
                        <pb ed="M" n="1.0350"/>
                        <pb ed="V" n="1.0331"/>
                        <pb ed="P" n="1.0301"/> කම්මවිපාකෙන, අචරිං දුක්කරං බහුං;
                    </div>
                    <div class="gathalast">ඡබ්බස්සානුරුවෙළායං, තතො බොධිමපාපුණිං.</div>
                </div>
                <div class="paragraph" para="94">
                    <span class="paranum">94</span>
                    <div class="gatha"> ‘‘නාහං එතෙන මග්ගෙන, පාපුණිං බොධිමුත්තමං;</div>
                    <div class="gathalast">කුම්මග්ගෙන ගවෙසිස්සං, පුබ්බකම්මෙන වාරිතො.</div>
                </div>
                <div class="paragraph" para="95">
                    <span class="paranum">95</span>
                    <div class="gatha"> ‘‘පුඤ්ඤපාපපරික්ඛීණො, සබ්බසන්තාපවජ්ජිතො;</div>
                    <div class="gathalast">අසොකො අනුපායාසො, නිබ්බායිස්සමනාසවො.</div>
                </div>
                <div class="paragraph" para="96">
                    <span class="paranum">96</span>
                    <div class="gatha"> ‘‘එවං ජිනො වියාකාසි, භික්ඛුසඞ්ඝස්ස අග්ගතො;</div>
                    <div class="gathalast">සබ්බාභිඤ්ඤාබලප්පත්තො, අනොතත්තෙ මහාසරෙ’’ති.</div>
                    <div class="bodytext">ඉත්ථං 
                        <pb ed="T" n="1.0475"/> සුදං භගවා අත්තනො පුබ්බචරිතං කම්මපිලොතිකං නාම බුද්ධාපදානධම්මපරියායං අභාසිත්ථාති.
                    </div>
                </div>
            </div>
            <div class="centre ct_sutta ending">පුබ්බකම්මපිලොතිකං නාම බුද්ධාපදානං දසමං.</div>
        </div>
    </div>
    <div class="centre ct_vagga ending">අවටඵලවග්ගො එකූනචත්තාලීසමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">අවටං ලබුජඤ්චෙව, උදුම්බරපිලක්ඛු ච;</div>
        <div class="gathalast ct_vagga">ඵාරු වල්ලී ච කදලී, පනසො කොටිවීසකො.</div>
        <div class="ct_vagga gatha">පුබ්බකම්මපිලොති ච, අපදානං මහෙසිනො;</div>
        <div class="gathalast ct_vagga">ගාථායො එකනවුති, ගණිතායො විභාවිභි.</div>
    </div>
</div>
<chapter-ending/>
<div class="centre ending">චුද්දසමං භාණවාරං.</div>