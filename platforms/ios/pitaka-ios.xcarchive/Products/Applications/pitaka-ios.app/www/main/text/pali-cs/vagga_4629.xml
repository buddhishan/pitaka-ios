<div class="chapter ct_vagga" node-id="46290">
    <span class="chapter ct_vagga">20. තමාලපුප්ඵියවග්ගො</span>
    <div class="chapter-contents">
        <div class="subhead ct_sutta" node-id="46291">
            <span class="subhead ct_sutta">1. තමාලපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘චුල්ලාසීතිසහස්සානි 
                        <pb ed="M" n="1.0220"/>
                        <pb ed="V" n="1.0204"/>, ථම්භා සොවණ්ණයා අහූ;
                    </div>
                    <div class="gathalast">දෙවලට්ඨිපටිභාගං, විමානං මෙ සුනිම්මිතං.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘තමාලපුප්ඵං පග්ගය්හ, විප්පසන්නෙන චෙතසා;</div>
                    <div class="gathalast">බුද්ධස්ස අභිරොපයිං, සිඛිනො ලොකබන්ධුනො.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘එකත්තිංසෙ ඉතො කප්පෙ, යං කම්මමකරිං තදා;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘ඉතො වීසතිමෙ කප්පෙ, චන්දතිත්තොති එකකො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘පටිසම්භිදා චතස්සො, විමොක්ඛාපි ච අට්ඨිමෙ;</div>
                    <div class="gathalast">ඡළභිඤ්ඤා සච්ඡිකතා, කතං බුද්ධස්ස සාසනං’’.</div>
                    <div class="bodytext">ඉත්ථං 
                        <pb ed="T" n="1.0292"/> සුදං ආයස්මා තමාලපුප්ඵියො ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">තමාලපුප්ඵියත්ථෙරස්සාපදානං පඨමං.</div>
        </div>
        <div class="subhead ct_sutta" node-id="46292">
            <span class="subhead ct_sutta">2. තිණසන්ථාරකත්ථෙරඅපදානං</span>
            <div class="subhead-contents">
                <div class="paragraph" para="6">
                    <span class="paranum">6</span>
                    <div class="gatha"> ‘‘යදා 
                        <pb ed="P" n="1.0198"/> වනවාසී 
                        <span class="note">(යං දායවාසිකො (සී.))</span> ඉසි, තිණං ලායති සත්ථුනො;
                    </div>
                    <div class="gathalast">සබ්බෙ පදක්ඛිණාවට්ටා 
                        <span class="note">(පදක්ඛිණාවත්තා (සී. ස්‍යා.))</span>, පථබ්‍යා 
                        <span class="note">(පුථව්‍යා (සී.))</span> නිපතිංසු තෙ.
                    </div>
                </div>
                <div class="paragraph" para="7">
                    <span class="paranum">7</span>
                    <div class="gatha"> ‘‘තමහං තිණමාදාය, සන්ථරිං ධරණුත්තමෙ;</div>
                    <div class="gathalast">තීණෙව තාලපත්තානි, ආහරිත්වානහං තදා.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘තිණෙන 
                        <pb ed="V" n="1.0205"/> ඡදනං කත්වා, සිද්ධත්ථස්ස අදාසහං;
                    </div>
                    <div class="gathalast">සත්තාහං ධාරයුං තස්ස 
                        <span class="note">(තත්ථ (ස්‍යා.))</span>, දෙවමානුසසත්ථුනො.
                    </div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘චතුන්නවුතිතො කප්පෙ, යං තිණං අදදිං තදා;</div>
                    <div class="gathalast">දුග්ගතිං නාභිජානාමි, තිණදානස්සිදං ඵලං.</div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘‘පඤ්චසට්ඨිම්හිතො 
                        <pb ed="M" n="1.0221"/> කප්පෙ, චත්තාරොසුං මහද්ධනා;
                    </div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා තිණසන්ථාරකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">තිණසන්ථාරකත්ථෙරස්සාපදානං දුතියං.</div>
        </div>
        <div class="subhead ct_sutta" node-id="46293">
            <span class="subhead ct_sutta">3. ඛණ්ඩපුල්ලියත්ථෙරඅපදානං</span>
            <div class="subhead-contents">
                <div class="paragraph" para="12">
                    <span class="paranum">12</span>
                    <div class="gatha"> ‘‘ඵුස්සස්ස 
                        <pb ed="T" n="1.0293"/> ඛො භගවතො, ථූපො ආසි මහාවනෙ;
                    </div>
                    <div class="gathalast">කුඤ්ජරෙහි තදා භින්නො, පරූළ්හො පාදපො 
                        <span class="note">(පරූළ්හපාදපො (සී.), සංරූළ්හො පාදපො (ස්‍යා.))</span> තහිං.
                    </div>
                </div>
                <div class="paragraph" para="13">
                    <span class="paranum">13</span>
                    <div class="gatha"> ‘‘විසමඤ්ච සමං කත්වා, සුධාපිණ්ඩං අදාසහං;</div>
                    <div class="gathalast">තිලොකගරුනො තස්ස, ගුණෙහි පරිතොසිතො 
                        <span class="note">(පරිතො සුතො (ක.))</span>.
                    </div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘‘ද්වෙනවුතෙ ඉතො කප්පෙ, යං කම්මමකරිං තදා;</div>
                    <div class="gathalast">දුග්ගතිං නාභිජානාමි, සුධාපිණ්ඩස්සිදං ඵලං.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘සත්තසත්තතිකප්පම්හි, ජිතසෙනාසුං සොළස;</div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා ඛණ්ඩඵුල්ලියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">ඛණ්ඩපුල්ලියත්ථෙරස්සාපදානං තතියං.</div>
        </div>
        <div class="subhead ct_sutta" node-id="46294">
            <span class="subhead ct_sutta">4. අසොකපූජකත්ථෙරඅපදානං</span>
            <div class="subhead-contents">
                <div class="paragraph" para="17">
                    <span class="paranum">17</span>
                    <div class="gatha"> ‘‘තිවරායං 
                        <pb ed="P" n="1.0199"/>
                        <span class="note">(තිපුරායං (ස්‍යා.))</span> පුරෙ රම්මෙ, රාජුය්‍යානං අහු තදා;
                    </div>
                    <div class="gathalast">උය්‍යානපාලො තත්ථාසිං, රඤ්ඤො බද්ධචරො අහං.</div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘පදුමො 
                        <pb ed="T" n="1.0294"/>
                        <pb ed="M" n="1.0222"/>
                        <pb ed="V" n="1.0206"/> නාම නාමෙන, සයම්භූ සප්පභො අහු;
                    </div>
                    <div class="gathalast">නිසින්නං 
                        <span class="note">(නිසින්නො (ක.))</span> පුණ්ඩරීකම්හි, ඡායා න ජහි තං මුනිං.
                    </div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘අසොකං පුප්ඵිතං දිස්වා, පිණ්ඩිභාරං සුදස්සනං;</div>
                    <div class="gathalast">බුද්ධස්ස අභිරොපෙසිං, ජලජුත්තමනාමිනො.</div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘චතුන්නවුතිතො කප්පෙ, යං පුප්ඵමභිරොපයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘සත්තතිංසම්හිතො කප්පෙ, සොළස අරණඤ්ජහා 
                        <span class="note">(අරුණඤ්ජහා (සී.))</span>;
                    </div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා අසොකපූජකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">අසොකපූජකත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="46295">
            <span class="subhead ct_sutta">5. අඞ්කොලකත්ථෙරඅපදානං</span>
            <div class="subhead-contents">
                <div class="paragraph" para="23">
                    <span class="paranum">23</span>
                    <div class="gatha"> ‘‘අඞ්කොලං පුප්ඵිතං දිස්වා, මාලාවරං සකොසකං 
                        <span class="note">(සමොගධං (ස්‍යා.))</span>;
                    </div>
                    <div class="gathalast">ඔචිනිත්වාන තං පුප්ඵං, අගමං බුද්ධසන්තිකං.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘සිද්ධත්ථො තම්හි සමයෙ, පතිලීනො මහාමුනි;</div>
                    <div class="gathalast">මුහුත්තං පටිමානෙත්වා, ගුහායං පුප්ඵමොකිරිං.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘චතුන්නවුතිතො 
                        <pb ed="T" n="1.0295"/> කප්පෙ, යං පුප්ඵමභිපූජයිං;
                    </div>
                    <div class="gathalast">දුග්ගතිං නාභිජානාමි, පුප්ඵදානස්සිදං 
                        <span class="note">(බුද්ධපූජායිදං (සී. ස්‍යා.))</span> ඵලං.
                    </div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘ඡත්තිංසම්හි ඉතො කප්පෙ, ආසෙකො දෙවගජ්ජිතො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා අඞ්කොලකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">අඞ්කොලකත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="46296">
            <span class="subhead ct_sutta">6. කිසලයපූජකත්ථෙරඅපදානං</span>
            <div class="subhead-contents">
                <div class="paragraph" para="28">
                    <span class="paranum">28</span>
                    <div class="gatha"> ‘‘නගරෙ 
                        <pb ed="M" n="1.0223"/>
                        <pb ed="V" n="1.0207"/>
                        <pb ed="P" n="1.0200"/> ද්වාරවතියා, මාලාවච්ඡො මමං අහු;
                    </div>
                    <div class="gathalast">උදපානො ච තත්ථෙව, පාදපානං විරොහනො.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘සබලෙන උපත්ථද්ධො, සිද්ධත්ථො අපරාජිතො;</div>
                    <div class="gathalast">මමානුකම්පමානො සො, ගච්ඡතෙ අනිලඤ්ජසෙ.</div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘අඤ්ඤං කිඤ්චි න පස්සාමි, පූජායොග්ගං මහෙසිනො;</div>
                    <div class="gathalast">අසොකං පල්ලවං දිස්වා, ආකාසෙ උක්ඛිපිං අහං.</div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ‘‘බුද්ධස්ස තෙ කිසලයා, ගච්ඡතො යන්ති පච්ඡතො;</div>
                    <div class="gathalast">තාහං දිස්වාන සංවිජිං 
                        <span class="note">(සොහං දිස්වාන තං ඉද්ධිං (සී. ස්‍යා.))</span>, අහො බුද්ධස්සුළාරතා.
                    </div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘චතුන්නවුතිතො 
                        <pb ed="T" n="1.0296"/> කප්පෙ, පල්ලවං අභිරොපයිං;
                    </div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘සත්තතිංසෙ 
                        <span class="note">(සත්තවීසෙ (සී. ස්‍යා.))</span> ඉතො කප්පෙ, එකො එකිස්සරො අහු;
                    </div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා කිසලයපූජකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">කිසලයපූජකත්ථෙරස්සාපදානං ඡට්ඨං.</div>
        </div>
        <div class="subhead ct_sutta" node-id="46297">
            <span class="subhead ct_sutta">7. තින්දුකදායකත්ථෙරඅපදානං</span>
            <div class="subhead-contents">
                <div class="paragraph" para="35">
                    <span class="paranum">35</span>
                    <div class="gatha"> ‘‘ගිරිදුග්ගචරො ආසිං, මක්කටො ථාමවෙගිකො;</div>
                    <div class="gathalast">ඵලිනං තින්දුකං දිස්වා, බුද්ධසෙට්ඨං අනුස්සරිං.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘නික්ඛමිත්වා කතිපාහං, විචිනිං ලොකනායකං;</div>
                    <div class="gathalast">පසන්නචිත්තො සුමනො, සිද්ධත්ථං තිභවන්තගුං.</div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘මම සඞ්කප්පමඤ්ඤාය, සත්ථා ලොකෙ අනුත්තරො;</div>
                    <div class="gathalast">ඛීණාසවසහස්සෙහි, ආගච්ඡි මම සන්තිකං.</div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘පාමොජ්ජං 
                        <pb ed="M" n="1.0224"/> ජනයිත්වාන, ඵලහත්ථො උපාගමිං;
                    </div>
                    <div class="gathalast">පටිග්ගහෙසි භගවා, සබ්බඤ්ඤූ වදතං වරො.</div>
                </div>
                <div class="paragraph" para="39">
                    <span class="paranum">39</span>
                    <div class="gatha"> ‘‘චතුන්නවුතිතො 
                        <pb ed="T" n="1.0297"/>
                        <pb ed="V" n="1.0208"/>
                        <pb ed="P" n="1.0201"/> කප්පෙ, යං ඵලං අදදිං තදා;
                    </div>
                    <div class="gathalast">දුග්ගතිං නාභිජානාමි, ඵලදානස්සිදං ඵලං.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘සත්තපඤ්ඤාසකප්පම්හි, උපනන්දසනාමකො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා තින්දුකදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">තින්දුකදායකත්ථෙරස්සාපදානං සත්තමං.</div>
        </div>
        <div class="subhead ct_sutta" node-id="46298">
            <span class="subhead ct_sutta">8. මුට්ඨිපූජකත්ථෙරඅපදානං</span>
            <div class="subhead-contents">
                <div class="paragraph" para="42">
                    <span class="paranum">42</span>
                    <div class="gatha"> ‘‘සුමෙධො නාම භගවා, ලොකජෙට්ඨො නරාසභො;</div>
                    <div class="gathalast">පච්ඡිමෙ අනුකම්පාය, පධානං පදහී ජිනො.</div>
                </div>
                <div class="paragraph" para="43">
                    <span class="paranum">43</span>
                    <div class="gatha"> ‘‘තස්ස චඞ්කමමානස්ස, ද්විපදින්දස්ස තාදිනො;</div>
                    <div class="gathalast">ගිරිනෙලස්ස පුප්ඵානං, මුට්ඨිං බුද්ධස්ස රොපයිං.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘තෙන චිත්තප්පසාදෙන, සුක්කමූලෙන චොදිතො;</div>
                    <div class="gathalast">තිංසකප්පසහස්සානි, දුග්ගතිං නුපපජ්ජහං.</div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘තෙවීසතිකප්පසතෙ, සුනෙලො නාම ඛත්තියො;</div>
                    <div class="gathalast">සත්තරතනසම්පන්නො, එකො ආසිං මහබ්බලො.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> ‘‘පටිසම්භිදා 
                        <pb ed="T" n="1.0298"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා මුට්ඨිපූජකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">මුට්ඨිපූජකත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="46299">
            <span class="subhead ct_sutta">9. කිංකණිකපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="47">
                    <span class="paranum">47</span>
                    <div class="gatha"> ‘‘සුමඞ්ගලොති නාමෙන, සයම්භූ අපරාජිතො;</div>
                    <div class="gathalast">පවනා නික්ඛමිත්වාන, නගරං පාවිසී ජිනො.</div>
                </div>
                <div class="paragraph" para="48">
                    <span class="paranum">48</span>
                    <div class="gatha"> ‘‘පිණ්ඩචාරං 
                        <pb ed="M" n="1.0225"/> චරිත්වාන, නික්ඛම්ම නගරා මුනි;
                    </div>
                    <div class="gathalast">කතකිච්චොව සම්බුද්ධො, සො වසී වනමන්තරෙ.</div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘කිංකණිපුප්ඵං 
                        <pb ed="V" n="1.0209"/>
                        <pb ed="P" n="1.0202"/> පග්ගය්හ, බුද්ධස්ස අභිරොපයිං;
                    </div>
                    <div class="gathalast">පසන්නචිත්තො සුමනො, සයම්භුස්ස මහෙසිනො.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘චතුන්නවුතිතො කප්පෙ, යං පුප්ඵමභිරොපයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="51">
                    <span class="paranum">51</span>
                    <div class="gatha"> ‘‘ඡළාසීතිම්හිතො කප්පෙ, අපිලාසිසනාමකො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං 
                        <pb ed="T" n="1.0299"/> සුදං ආයස්මා කිංකණිකපුප්ඵියො ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">කිංකණිකපුප්ඵියත්ථෙරස්සාපදානං නවමං.</div>
        </div>
        <div class="subhead ct_sutta" node-id="462910">
            <span class="subhead ct_sutta">10. යූථිකපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="53">
                    <span class="paranum">53</span>
                    <div class="gatha"> ‘‘පදුමුත්තරො නාම ජිනො, ආහුතීනං පටිග්ගහො;</div>
                    <div class="gathalast">පවනා නික්ඛමිත්වාන, විහාරං යාති චක්ඛුමා.</div>
                </div>
                <div class="paragraph" para="54">
                    <span class="paranum">54</span>
                    <div class="gatha"> ‘‘උභො හත්ථෙහි පග්ගය්හ, යූථිකං පුප්ඵමුත්තමං;</div>
                    <div class="gathalast">බුද්ධස්ස අභිරොපයිං, මෙත්තචිත්තස්ස තාදිනො.</div>
                </div>
                <div class="paragraph" para="55">
                    <span class="paranum">55</span>
                    <div class="gatha"> ‘‘තෙන චිත්තප්පසාදෙන, අනුභොත්වාන සම්පදා;</div>
                    <div class="gathalast">කප්පානං සතසහස්සං, දුග්ගතිං නුපපජ්ජහං.</div>
                </div>
                <div class="paragraph" para="56">
                    <span class="paranum">56</span>
                    <div class="gatha"> ‘‘ඉතො පඤ්ඤාසකප්පෙසු, එකො ආසිං ජනාධිපො;</div>
                    <div class="gathalast">සමිත්තනන්දනො නාම, චක්කවත්තී මහබ්බලො.</div>
                </div>
                <div class="paragraph" para="57">
                    <span class="paranum">57</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="gathalast">ඉත්ථං සුදං ආයස්මා යූථිකපුප්ඵියො ථෙරො ඉමා ගාථායො අභාසිත්ථාති;</div>
                </div>
            </div>
            <div class="centre ct_sutta ending">යූථිකපුප්ඵියත්ථෙරස්සාපදානං දසමං.</div>
        </div>
    </div>
    <div class="centre ct_vagga ending">තමාලපුප්ඵියවග්ගො වීසතිමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං 
            <pb ed="M" n="1.0226"/> -
        </div>
        <div class="ct_vagga gatha">තමාලතිණසන්ථාරො 
            <pb ed="T" n="1.0300"/>, ඛණ්ඩඵුල්ලි අසොකියො;
        </div>
        <div class="ct_vagga gatha">අඞ්කොලකී කිසලයො, තින්දුකො නෙලපුප්ඵියො;</div>
        <div class="gathalast ct_vagga">කිංකණිකො යූථිකො ච, ගාථා පඤ්ඤාස අට්ඨ චාති.</div>
    </div>
</div>
<chapter-ending/>
<div class="paragraph udana" para="udana">
    <div class="bodytext">අථ 
        <pb ed="P" n="1.0203"/> වග්ගුද්දානං -
    </div>
    <div class="gatha">භික්ඛාදායී 
        <pb ed="V" n="1.0210"/> පරිවාරො, සෙරෙය්‍යො සොභිතො තථා;
    </div>
    <div class="gathalast">ඡත්තඤ්ච බන්ධුජීවී ච, සුපාරිචරියොපි ච.</div>
    <div class="gatha">කුමුදො කුටජො චෙව, තමාලි දසමො කතො;</div>
    <div class="gathalast">ඡසතානි ච ගාථානි, ඡසට්ඨි ච තතුත්තරි.</div>
</div>
<div class="centre ending">භික්ඛාවග්ගදසකං.</div>
<div class="centre ending">දුතියසතකං සමත්තං.</div>