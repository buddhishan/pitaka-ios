<div class="chapter ct_nipatha" node-id="45180">
    <span class="chapter ct_nipatha">9. නවකනිපාතො</span>
    <div class="chapter-contents">
        <div class="subhead ct_sutta" node-id="45181">
            <span class="subhead ct_sutta">1. වඩ්ඪමාතුථෙරීගාථා</span>
            <div class="subhead-contents">
                <div class="paragraph" para="204">
                    <span class="paranum">204</span>
                    <div class="gatha"> ‘‘මා 
                        <pb ed="T" n="0.0469"/>
                        <pb ed="M" n="0.0402"/>
                        <pb ed="V" n="0.0328"/> සු තෙ වඩ්ඪ ලොකම්හි, වනථො ආහු කුදාචනං;
                    </div>
                    <div class="gatha">මා පුත්තක පුනප්පුනං, අහු දුක්ඛස්ස භාගිමා.</div>
                </div>
                <div class="paragraph" para="205">
                    <span class="paranum">205</span>
                    <div class="gatha"> ‘‘සුඛඤ්හි 
                        <pb ed="P" n="0.0143"/> වඩ්ඪ මුනයො, අනෙජා ඡින්නසංසයා;
                    </div>
                    <div class="gatha">සීතිභූතා දමප්පත්තා, විහරන්ති අනාසවා.</div>
                </div>
                <div class="paragraph" para="206">
                    <span class="paranum">206</span>
                    <div class="gatha"> ‘‘තෙහානුචිණ්ණං ඉසීභි, මග්ගං දස්සනපත්තියා;</div>
                    <div class="gatha">දුක්ඛස්සන්තකිරියාය, ත්වං වඩ්ඪ අනුබ්‍රූහය’’.</div>
                </div>
                <div class="paragraph" para="207">
                    <span class="paranum">207</span>
                    <div class="gatha"> ‘‘විසාරදාව භණසි, එතමත්ථං ජනෙත්ති මෙ;</div>
                    <div class="gatha">මඤ්ඤාමි නූන මාමිකෙ, වනථො තෙ න විජ්ජති’’.</div>
                </div>
                <div class="paragraph" para="208">
                    <span class="paranum">208</span>
                    <div class="gatha"> ‘‘යෙ කෙචි වඩ්ඪ සඞ්ඛාරා, හීනා උක්කට්ඨමජ්ඣිමා;</div>
                    <div class="gatha">අණූපි අණුමත්තොපි, වනථො මෙ න විජ්ජති.</div>
                </div>
                <div class="paragraph" para="209">
                    <span class="paranum">209</span>
                    <div class="gatha"> ‘‘සබ්බෙ මෙ ආසවා ඛීණා, අප්පමත්තස්ස ඣායතො;</div>
                    <div class="gathalast">තිස්සො විජ්ජා අනුප්පත්තා, කතං බුද්ධස්ස සාසනං’’.</div>
                </div>
                <div class="paragraph" para="210">
                    <span class="paranum">210</span>
                    <div class="gatha"> ‘‘උළාරං වත මෙ මාතා, පතොදං සමවස්සරි;</div>
                    <div class="gathalast">පරමත්ථසඤ්හිතා ගාථා, යථාපි අනුකම්පිකා.</div>
                </div>
                <div class="paragraph" para="211">
                    <span class="paranum">211</span>
                    <div class="gatha"> ‘‘තස්සාහං වචනං සුත්වා, අනුසිට්ඨිං ජනෙත්තියා;</div>
                    <div class="gathalast">ධම්මසංවෙගමාපාදිං, යොගක්ඛෙමස්ස පත්තියා.</div>
                </div>
                <div class="paragraph" para="212">
                    <span class="paranum">212</span>
                    <div class="gatha"> ‘‘සොහං පධානපහිතත්තො, රත්තින්දිවමතන්දිතො;</div>
                    <div class="gathalast">මාතරා චොදිතො සන්තො, අඵුසිං සන්තිමුත්තමං’’.</div>
                </div>
            </div>
            <div class="centre ct_sutta ending">... වඩ්ඪමාතා ථෙරී....</div>
        </div>
    </div>
    <div class="centre ct_nipatha ending">නවකනිපාතො නිට්ඨිතො.</div>
</div>