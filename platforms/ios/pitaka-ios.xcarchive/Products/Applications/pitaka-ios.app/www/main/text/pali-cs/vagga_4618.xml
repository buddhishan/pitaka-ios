<div class="chapter ct_vagga" node-id="46180">
    <span class="chapter ct_vagga">9. තිමිරවග්ගො</span>
    <div class="chapter-contents">
        <div class="subhead ct_sutta" node-id="46181">
            <span class="subhead ct_sutta">1. තිමිරපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘චන්දභාගානදීතීරෙ 
                        <pb ed="T" n="1.0182"/>
                        <pb ed="M" n="1.0140"/>
                        <pb ed="V" n="1.0127"/>, අනුසොතං වජාමහං;
                    </div>
                    <div class="gathalast">නිසින්නං සමණං දිස්වා, විප්පසන්නමනාවිලං.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘තත්ථ චිත්තං පසාදෙත්වා 
                        <span class="note">(පසාදෙසිං (ස්‍යා.))</span>, එවං චින්තෙසහං තදා;
                    </div>
                    <div class="gathalast">තාරයිස්සති තිණ්ණොයං, දන්තොයං දමයිස්සති.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘අස්සාසිස්සති අස්සත්ථො, සන්තො ච සමයිස්සති;</div>
                    <div class="gathalast">මොචයිස්සති මුත්තො ච, නිබ්බාපෙස්සති නිබ්බුතො.</div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘එවාහං චින්තයිත්වාන, සිද්ධත්ථස්ස මහෙසිනො;</div>
                    <div class="gathalast">ගහෙත්වා තිමිරපුප්ඵං, මත්ථකෙ ඔකිරිං අහං 
                        <span class="note">(තදා (ස්‍යා.))</span>.
                    </div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘අඤ්ජලිං පග්ගහෙත්වාන, කත්වා ච නං පදක්ඛිණං;</div>
                    <div class="gathalast">වන්දිත්වා සත්ථුනො පාදෙ, පක්කාමිං අපරං දිසං.</div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ‘‘අචිරං ගතමත්තං මං, මිගරාජා විහෙඨයි;</div>
                    <div class="gathalast">පපාතමනුගච්ඡන්තො, තත්ථෙව පපතිං අහං.</div>
                </div>
                <div class="paragraph" para="7">
                    <span class="paranum">7</span>
                    <div class="gatha"> ‘‘චතුන්නවුතිතො කප්පෙ, යං පුප්ඵමභිරොපයිං;</div>
                    <div class="gathalast">දුග්ගතිං නාභිජානාමි, පුප්ඵපූජායිදං 
                        <span class="note">(බුද්ධපූජායිදං (සී. ස්‍යා.))</span> ඵලං.
                    </div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘ඡප්පඤ්ඤාසම්හි 
                        <pb ed="P" n="1.0127"/> කප්පම්හි, සත්තෙවාසුං මහායසා 
                        <span class="note">(මහාරහා (ස්‍යා. ක.))</span>;
                    </div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘පටිසම්භිදා චතස්සො, විමොක්ඛාපි ච අට්ඨිමෙ;</div>
                    <div class="gathalast">ඡළභිඤ්ඤා 
                        <pb ed="T" n="1.0183"/> සච්ඡිකතා, කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා තිමිරපුප්ඵියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">තිමිරපුප්ඵියත්ථෙරස්සාපදානං පඨමං.</div>
        </div>
        <div class="subhead ct_sutta" node-id="46182">
            <span class="subhead ct_sutta">2. ගතසඤ්ඤකත්ථෙරඅපදානං</span>
            <div class="subhead-contents">
                <div class="paragraph" para="10">
                    <span class="paranum">10</span>
                    <div class="gatha"> ‘‘ජාතියා 
                        <pb ed="M" n="1.0141"/>
                        <pb ed="V" n="1.0128"/> සත්තවස්සොහං, පබ්බජිං අනගාරියං;
                    </div>
                    <div class="gathalast">අවන්දිං සත්ථුනො පාදෙ, විප්පසන්නෙන චෙතසා.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘සත්තනඞ්ගලකීපුප්ඵෙ, ආකාසෙ උක්ඛිපිං අහං;</div>
                    <div class="gathalast">තිස්සං බුද්ධං සමුද්දිස්ස, අනන්තගුණසාගරං.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘සුගතානුගතං මග්ගං, පූජෙත්වා හට්ඨමානසො;</div>
                    <div class="gathalast">අඤ්ජලිඤ්ච 
                        <span class="note">(අඤ්ජලිස්ස (ක.))</span> තදාකාසිං, පසන්නො සෙහි පාණිභි.
                    </div>
                </div>
                <div class="paragraph" para="13">
                    <span class="paranum">13</span>
                    <div class="gatha"> ‘‘ද්වෙනවුතෙ ඉතො කප්පෙ, යං කම්මමකරිං තදා;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘‘ඉතො අට්ඨමකෙ කප්පෙ, තයො අග්ගිසිඛා අහු;</div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා ගතසඤ්ඤකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">ගතසඤ්ඤකත්ථෙරස්සාපදානං දුතියං.</div>
        </div>
        <div class="subhead ct_sutta" node-id="46183">
            <span class="subhead ct_sutta">3. නිපන්නඤ්ජලිකත්ථෙරඅපදානං</span>
            <div class="subhead-contents">
                <div class="paragraph" para="16">
                    <span class="paranum">16</span>
                    <div class="gatha"> ‘‘රුක්ඛමූලෙ 
                        <pb ed="T" n="1.0184"/>
                        <pb ed="P" n="1.0128"/> නිසින්නොහං, බ්‍යාධිතො පරමෙන ච;
                    </div>
                    <div class="gathalast">පරමකාරුඤ්ඤපත්තොම්හි, අරඤ්ඤෙ කානනෙ අහං.</div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘අනුකම්පං උපාදාය, තිස්සො සත්ථා උපෙසි මං;</div>
                    <div class="gathalast">සොහං නිපන්නකො සන්තො, සිරෙ කත්වාන අඤ්ජලිං.</div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘පසන්නචිත්තො සුමනො, සබ්බසත්තානමුත්තමං;</div>
                    <div class="gathalast">සම්බුද්ධං අභිවාදෙත්වා, තත්ථ කාලඞ්කතො අහං.</div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘ද්වෙනවුතෙ ඉතො කප්පෙ, යං වන්දිං පුරිසුත්තමං;</div>
                    <div class="gathalast">දුග්ගතිං නාභිජානාමි, වන්දනාය ඉදං ඵලං.</div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘ඉතො 
                        <pb ed="M" n="1.0142"/> පඤ්චමකෙ කප්පෙ, පඤ්චෙවාසුං මහාසිඛා;
                    </div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘පටිසම්භිදා 
                        <pb ed="V" n="1.0129"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා නිපන්නඤ්ජලිකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">නිපන්නඤ්ජලිකත්ථෙරස්සාපදානං තතියං.</div>
        </div>
        <div class="subhead ct_sutta" node-id="46184">
            <span class="subhead ct_sutta">4. අධොපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="22">
                    <span class="paranum">22</span>
                    <div class="gatha"> ‘‘අභිභූ නාම සො භික්ඛු, සිඛිනො අග්ගසාවකො;</div>
                    <div class="gathalast">මහානුභාවො තෙවිජ්ජො, හිමවන්තං උපාගමි.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘අහම්පි 
                        <pb ed="T" n="1.0185"/> හිමවන්තම්හි, රමණීයස්සමෙ ඉසි;
                    </div>
                    <div class="gathalast">වසාමි අප්පමඤ්ඤාසු, ඉද්ධීසු ච තදා වසී.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘පක්ඛිජාතො වියාකාසෙ, පබ්බතං අධිවත්තයිං 
                        <span class="note">(අභිපත්ථයිං (ස්‍යා.), අභිමත්ථයිං (ක.), අධිවත්ථයින්ති පබ්බතස්ස උපරි ගච්ඡින්තිඅත්ථො)</span>;
                    </div>
                    <div class="gathalast">අධොපුප්ඵං ගහෙත්වාන, ආගච්ඡිං 
                        <span class="note">(අගච්ඡිං (ක.))</span> පබ්බතං අහං.
                    </div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘සත්ත පුප්ඵානි ගණ්හිත්වා, මත්ථකෙ ඔකිරිං අහං;</div>
                    <div class="gathalast">ආලොකිතෙ 
                        <span class="note">(ආලොකිතො (ස්‍යා.))</span> ච වීරෙන, පක්කාමිං පාචිනාමුඛො.
                    </div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘ආවාසං 
                        <pb ed="P" n="1.0129"/> අභිසම්භොසිං, පත්වාන අස්සමං අහං;
                    </div>
                    <div class="gathalast">ඛාරිභාරං ගහෙත්වාන, පායාසිං 
                        <span class="note">(පාවිසිං (සී.))</span> පබ්බතන්තරං.
                    </div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘අජගරො මං පීළෙසි, ඝොරරූපො මහබ්බලො;</div>
                    <div class="gathalast">පුබ්බකම්මං සරිත්වාන, තත්ථ කාලඞ්කතො අහං.</div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘එකත්තිංසෙ ඉතො කප්පෙ, යං පුප්ඵමභිරොපයිං;</div>
                    <div class="gathalast">දුග්ගතිං නාභිජානාමි, පුප්ඵපූජායිදං ඵලං.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා අධොපුප්ඵියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">අධොපුප්ඵියත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="46185">
            <span class="subhead ct_sutta">5. රංසිසඤ්ඤකත්ථෙරඅපදානං</span>
            <div class="subhead-contents">
                <div class="paragraph" para="30">
                    <span class="paranum">30</span>
                    <div class="gatha"> ‘‘පබ්බතෙ 
                        <pb ed="M" n="1.0143"/>
                        <pb ed="P" n="1.0130"/> හිමවන්තම්හි, වාසං කප්පෙසහං පුරෙ;
                    </div>
                    <div class="gathalast">අජිනුත්තරවාසොහං, වසාමි පබ්බතන්තරෙ.</div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ‘‘සුවණ්ණවණ්ණං 
                        <pb ed="T" n="1.0186"/>
                        <pb ed="V" n="1.0130"/> සම්බුද්ධං, සතරංසිංව භාණුමං;
                    </div>
                    <div class="gathalast">වනන්තරගතං දිස්වා, සාලරාජංව පුප්ඵිතං.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘රංස්‍යා 
                        <span class="note">(රංසෙ (ස්‍යා. ක.))</span> චිත්තං පසාදෙත්වා, විපස්සිස්ස මහෙසිනො;
                    </div>
                    <div class="gathalast">පග්ගය්හ අඤ්ජලිං වන්දිං, සිරසා උක්කුටී 
                        <span class="note">(සිරසා උක්කුටිකො (ස්‍යා.), සිරසුක්කුටිකො (ක.))</span> අහං.
                    </div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘එකනවුතිතො කප්පෙ, යං කම්මමකරිං තදා;</div>
                    <div class="gathalast">දුග්ගතිං නාභිජානාමි, රංසිසඤ්ඤායිදං ඵලං.</div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා රංසිසඤ්ඤකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">රංසිසඤ්ඤකත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="46186">
            <span class="subhead ct_sutta">6. දුතියරංසිසඤ්ඤකත්ථෙරඅපදානං</span>
            <div class="subhead-contents">
                <div class="paragraph" para="35">
                    <span class="paranum">35</span>
                    <div class="gatha"> ‘‘පබ්බතෙ හිමවන්තම්හි, වාකචීරධරො අහං;</div>
                    <div class="gathalast">චඞ්කමඤ්ච සමාරූළ්හො, නිසීදිං පාචිනාමුඛො.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘පබ්බතෙ සුගතං දිස්වා, ඵුස්සං ඣානරතං තදා;</div>
                    <div class="gathalast">අඤ්ජලිං පග්ගහෙත්වාන, රංස්‍යා චිත්තං පසාදයිං.</div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘ද්වෙනවුතෙ ඉතො කප්පෙ, යං සඤ්ඤමලභිං තදා;</div>
                    <div class="gathalast">දුග්ගතිං නාභිජානාමි, රංසිසඤ්ඤායිදං ඵලං.</div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘පටිසම්භිදා 
                        <pb ed="T" n="1.0187"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා රංසිසඤ්ඤකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">දුතියරංසිසඤ්ඤකත්ථෙරස්සාපදානං ඡට්ඨං.</div>
        </div>
        <div class="subhead ct_sutta" node-id="46187">
            <span class="subhead ct_sutta">7. ඵලදායකත්ථෙරඅපදානං</span>
            <div class="subhead-contents">
                <div class="paragraph" para="39">
                    <span class="paranum">39</span>
                    <div class="gatha"> ‘‘පබ්බතෙ 
                        <pb ed="M" n="1.0144"/> හිමවන්තම්හි, ඛරාජිනධරො අහං;
                    </div>
                    <div class="gathalast">ඵුස්සං ජිනවරං දිස්වා, ඵලහත්ථො ඵලං අදං.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘යමහං ඵලමදාසිං, විප්පසන්නෙන චෙතසා;</div>
                    <div class="gathalast">භවෙ නිබ්බත්තමානම්හි, ඵලං නිබ්බත්තතෙ මම.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘ද්වෙනවුතෙ ඉතො කප්පෙ, යං ඵලං අදදිං අහං;</div>
                    <div class="gathalast">දුග්ගතිං නාභිජානාමි, ඵලදානස්සිදං ඵලං.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘පටිසම්භිදා 
                        <pb ed="V" n="1.0131"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා ඵලදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">ඵලදායකත්ථෙරස්සාපදානං සත්තමං.</div>
        </div>
        <div class="subhead ct_sutta" node-id="46188">
            <span class="subhead ct_sutta">8. සද්දසඤ්ඤකත්ථෙරඅපදානං</span>
            <div class="subhead-contents">
                <div class="paragraph" para="43">
                    <span class="paranum">43</span>
                    <div class="gatha"> ‘‘පබ්බතෙ 
                        <pb ed="T" n="1.0188"/>
                        <pb ed="P" n="1.0131"/> හිමවන්තම්හි, වසාමි පණ්ණසන්ථරෙ;
                    </div>
                    <div class="gathalast">ඵුස්සස්ස ධම්මං භණතො, සද්දෙ චිත්තං පසාදයිං.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘ද්වෙනවුතෙ ඉතො කප්පෙ, යං කම්මමකරිං තදා;</div>
                    <div class="gathalast">දුග්ගතිං නාභිජානාමි, පුඤ්ඤකම්මස්සිදං ඵලං.</div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා සද්දසඤ්ඤකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සද්දසඤ්ඤකත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="46189">
            <span class="subhead ct_sutta">9. බොධිසිඤ්චකත්ථෙරඅපදානං</span>
            <div class="subhead-contents">
                <div class="paragraph" para="46">
                    <span class="paranum">46</span>
                    <div class="gatha"> ‘‘විපස්සිස්ස භගවතො, මහාබොධිමහො අහු;</div>
                    <div class="gathalast">පබ්බජ්ජුපගතො සන්තො, උපගච්ඡිං අහං තදා.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘කුසුමොදකමාදාය 
                        <pb ed="M" n="1.0145"/>, බොධියා ඔකිරිං අහං;
                    </div>
                    <div class="gathalast">මොචයිස්සති නො මුත්තො, නිබ්බාපෙස්සති නිබ්බුතො.</div>
                </div>
                <div class="paragraph" para="48">
                    <span class="paranum">48</span>
                    <div class="gatha"> ‘‘එකනවුතිතො කප්පෙ, යං බොධිමභිසිඤ්චයිං;</div>
                    <div class="gathalast">දුග්ගතිං නාභිජානාමි, බොධිසිඤ්චායිදං ඵලං.</div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘තෙත්තිංසෙ 
                        <pb ed="T" n="1.0189"/> වත්තමානම්හි, කප්පෙ ආසුං ජනාධිපා;
                    </div>
                    <div class="gathalast">උදකසෙචනා නාම, අට්ඨෙතෙ චක්කවත්තිනො.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා බොධිසිඤ්චකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">බොධිසිඤ්චකත්ථෙරස්සාපදානං නවමං.</div>
        </div>
        <div class="subhead ct_sutta" node-id="461810">
            <span class="subhead ct_sutta">10. පදුමපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="51">
                    <span class="paranum">51</span>
                    <div class="gatha"> ‘‘පොක්ඛරවනං 
                        <pb ed="V" n="1.0132"/>
                        <pb ed="P" n="1.0132"/> පවිට්ඨො, භඤ්ජන්තො පදුමානිහං;
                    </div>
                    <div class="gathalast">තත්ථද්දසං ඵුස්සං බුද්ධං 
                        <span class="note">(අද්දසං ඵුස්සසම්බුද්ධං (සී. ස්‍යා.))</span>, බාත්තිංසවරලක්ඛණං.
                    </div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘පදුමපුප්ඵං ගහෙත්වාන, ආකාසෙ උක්ඛිපිං අහං;</div>
                    <div class="gathalast">පාපකම්මං සරිත්වාන, පබ්බජිං අනගාරියං.</div>
                </div>
                <div class="paragraph" para="53">
                    <span class="paranum">53</span>
                    <div class="gatha"> ‘‘පබ්බජිත්වාන කායෙන, මනසා සංවුතෙන ච;</div>
                    <div class="gathalast">වචීදුච්චරිතං හිත්වා, ආජීවං පරිසොධයිං.</div>
                </div>
                <div class="paragraph" para="54">
                    <span class="paranum">54</span>
                    <div class="gatha"> ‘‘ද්වෙනවුතෙ ඉතො කප්පෙ, යං පුප්ඵමභිරොපයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="55">
                    <span class="paranum">55</span>
                    <div class="gatha"> ‘‘පදුමාභාසනාමා ච, අට්ඨාරස මහීපතී;</div>
                    <div class="gathalast">අට්ඨාරසෙසු කප්පෙසු, අට්ඨතාලීසමාසිසුං.</div>
                </div>
                <div class="paragraph" para="56">
                    <span class="paranum">56</span>
                    <div class="gatha"> ‘‘පටිසම්භිදා 
                        <pb ed="T" n="1.0190"/>
                        <pb ed="M" n="1.0146"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="gathalast">ඉත්ථං සුදං ආයස්මා පදුමපුප්ඵියො ථෙරො ඉමා ගාථායො අභාසිත්ථාති;</div>
                </div>
            </div>
            <div class="centre ct_sutta ending">පදුමපුප්ඵියත්ථෙරස්සාපදානං දසමං.</div>
        </div>
    </div>
    <div class="centre ct_vagga ending">තිමිරවග්ගො නවමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">තිමිරනඞ්ගලීපුප්ඵ, නිප්පන්නඤ්ජලිකො අධො;</div>
        <div class="ct_vagga gatha">ද්වෙ රංසිසඤ්ඤී ඵලදො, සද්දසඤ්ඤී ච සෙචකො;</div>
        <div class="gathalast ct_vagga">පද්මපුප්ඵී ච ගාථායො, ඡප්පඤ්ඤාස පකිත්තිතා.</div>
    </div>
</div>