<div class="chapter ct_nipatha" node-id="45110">
    <span class="chapter ct_nipatha">2. දුකනිපාතො</span>
    <div class="chapter-contents">
        <div class="subhead ct_sutta" node-id="45111">
            <span class="subhead ct_sutta">1. අභිරූපනන්දාථෙරීගාථා</span>
            <div class="subhead-contents">
                <div class="paragraph" para="19">
                    <span class="paranum">19</span>
                    <div class="gatha">
                        <span class="note">(අප. ථෙරී 2.4.157 අපදානෙපි)</span> ‘‘ආතුරං 
                        <pb ed="M" n="0.0381"/> අසුචිං පූතිං, පස්ස නන්දෙ සමුස්සයං;
                    </div>
                    <div class="gathalast">අසුභාය චිත්තං භාවෙහි, එකග්ගං සුසමාහිතං.</div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘අනිමිත්තඤ්ච භාවෙහි, මානානුසයමුජ්ජහ;</div>
                    <div class="gathalast">තතො මානාභිසමයා, උපසන්තා චරිස්සසී’’ති.</div>
                    <div class="bodytext">ඉත්ථං සුදං භගවා අභිරූපනන්දං සික්ඛමානං ඉමාහි ගාථාහි අභිණ්හං ඔවදතීති 
                        <span class="note">(ඉත්ථං සුදං භගවා අභිරූපනන්දං සික්ඛමානං ඉමාහි ගාථාහි අභිණ්හං ඔවදතීති (ක.))</span>.
                    </div>
                </div>
            </div>
        </div>
        <div class="subhead ct_sutta" node-id="45112">
            <span class="subhead ct_sutta">2. ජෙන්තාථෙරීගාථා</span>
            <div class="subhead-contents">
                <div class="paragraph" para="21">
                    <span class="paranum">21</span>
                    <div class="gatha"> ‘‘යෙ ඉමෙ සත්ත බොජ්ඣඞ්ගා, මග්ගා නිබ්බානපත්තියා;</div>
                    <div class="gathalast">භාවිතා තෙ මයා සබ්බෙ, යථා බුද්ධෙන දෙසිතා.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘දිට්ඨො හි මෙ සො භගවා, අන්තිමොයං සමුස්සයො;</div>
                    <div class="gathalast">වික්ඛීණො ජාතිසංසාරො, නත්ථි දානි පුනබ්භවො’’ති.</div>
                    <div class="bodytext">ඉත්ථං සුදං ජෙන්තා ථෙරී ගාථායො අභාසිත්ථාති.</div>
                </div>
            </div>
        </div>
        <div class="subhead ct_sutta" node-id="45113">
            <span class="subhead ct_sutta">3. සුමඞ්ගලමාතාථෙරීගාථා</span>
            <div class="subhead-contents">
                <div class="paragraph" para="23">
                    <span class="paranum">23</span>
                    <div class="gatha"> ‘‘සුමුත්තිකා 
                        <pb ed="T" n="0.0446"/>
                        <pb ed="V" n="0.0308"/>
                        <pb ed="P" n="0.0126"/> සුමුත්තිකා 
                        <span class="note">(සුමුත්තිකෙ සුමුත්තිකෙ (සී.), සුමුත්තිකෙ සුමුත්තිකා (ස්‍යා. ක.))</span>, සාධුමුත්තිකාම්හි මුසලස්ස;
                    </div>
                    <div class="gathalast">අහිරිකො මෙ ඡත්තකං වාපි, උක්ඛලිකා මෙ දෙඩ්ඩුභං වාති.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘රාගඤ්ච අහං දොසඤ්ච, චිච්චිටි චිච්චිටීති විහනාමි;</div>
                    <div class="gathalast">සා රුක්ඛමූලමුපගම්ම, අහො සුඛන්ති සුඛතො ඣායාමී’’ති.</div>
                </div>
            </div>
            <div class="centre ct_sutta ending">... සුමඞ්ගලමාතා ථෙරී 
                <span class="note">(අඤ්ඤතරා ථෙරී භික්ඛුනී අපඤ්ඤාතා (ස්‍යා. ක.))</span>.
            </div>
        </div>
        <div class="subhead ct_sutta" node-id="45114">
            <span class="subhead ct_sutta">4. අඩ්ඪකාසිථෙරීගාථා</span>
            <div class="subhead-contents">
                <div class="paragraph" para="25">
                    <span class="paranum">25</span>
                    <div class="gatha"> ‘‘යාව කාසිජනපදො, සුඞ්කො මෙ තත්ථකො අහු;</div>
                    <div class="gathalast">තං කත්වා නෙගමො අග්ඝං, අඩ්ඪෙනග්ඝං ඨපෙසි මං.</div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘අථ 
                        <pb ed="M" n="0.0382"/> නිබ්බින්දහං රූපෙ, නිබ්බින්දඤ්ච විරජ්ජහං;
                    </div>
                    <div class="gatha">මා පුන ජාතිසංසාරං, සන්ධාවෙය්‍යං පුනප්පුනං;</div>
                    <div class="gathalast">තිස්සො විජ්ජා සච්ඡිකතා, කතං බුද්ධස්ස සාසන’’න්ති.</div>
                </div>
            </div>
            <div class="centre ct_sutta ending">... අඩ්ඪකාසි ථෙරී....</div>
        </div>
        <div class="subhead ct_sutta" node-id="45115">
            <span class="subhead ct_sutta">5. චිත්තාථෙරීගාථා</span>
            <div class="subhead-contents">
                <div class="paragraph" para="27">
                    <span class="paranum">27</span>
                    <div class="gatha"> ‘‘කිඤ්චාපි ඛොම්හි කිසිකා, ගිලානා බාළ්හදුබ්බලා;</div>
                    <div class="gathalast">දණ්ඩමොලුබ්භ ගච්ඡාමි, පබ්බතං අභිරූහිය.</div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘සඞ්ඝාටිං නික්ඛිපිත්වාන, පත්තකඤ්ච නිකුජ්ජිය;</div>
                    <div class="gathalast">සෙලෙ ඛම්භෙසිමත්තානං, තමොඛන්ධං පදාලියා’’ති.</div>
                </div>
            </div>
            <div class="centre ct_sutta ending">... චිත්තා ථෙරී....</div>
        </div>
        <div class="subhead ct_sutta" node-id="45116">
            <span class="subhead ct_sutta">6. මෙත්තිකාථෙරීගාථා</span>
            <div class="subhead-contents">
                <div class="paragraph" para="29">
                    <span class="paranum">29</span>
                    <div class="gatha"> ‘‘කිඤ්චාපි ඛොම්හි දුක්ඛිතා, දුබ්බලා ගතයොබ්බනා;</div>
                    <div class="gathalast">දණ්ඩමොලුබ්භ ගච්ඡාමි, පබ්බතං අභිරූහිය.</div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘නික්ඛිපිත්වාන 
                        <pb ed="V" n="0.0309"/> සඞ්ඝාටිං, පත්තකඤ්ච නිකුජ්ජිය;
                    </div>
                    <div class="gatha">නිසින්නා චම්හි සෙලම්හි, අථ චිත්තං විමුච්චි මෙ;</div>
                    <div class="gathalast">තිස්සො 
                        <pb ed="T" n="0.0447"/> විජ්ජා අනුප්පත්තා, කතං බුද්ධස්ස සාසන’’න්ති.
                    </div>
                </div>
            </div>
            <div class="centre ct_sutta ending">... මෙත්තිකා ථෙරී....</div>
        </div>
        <div class="subhead ct_sutta" node-id="45117">
            <span class="subhead ct_sutta">7. මිත්තාථෙරීගාථා</span>
            <div class="subhead-contents">
                <div class="paragraph" para="31">
                    <span class="paranum">31</span>
                    <div class="gatha"> ‘‘චාතුද්දසිං පඤ්චදසිං, යා ච පක්ඛස්ස අට්ඨමී;</div>
                    <div class="gathalast">පාටිහාරියපක්ඛඤ්ච, අට්ඨඞ්ගසුසමාගතං.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘උපොසථං 
                        <pb ed="P" n="0.0127"/> උපාගච්ඡිං, දෙවකායාභිනන්දිනී;
                    </div>
                    <div class="gatha">සාජ්ජ එකෙන භත්තෙන, මුණ්ඩා සඞ්ඝාටිපාරුතා;</div>
                    <div class="gathalast">දෙවකායං න පත්ථෙහං, විනෙය්‍ය හදයෙ දර’’න්ති.</div>
                </div>
            </div>
            <div class="centre ct_sutta ending">... මිත්තා ථෙරී....</div>
        </div>
        <div class="subhead ct_sutta" node-id="45118">
            <span class="subhead ct_sutta">8. අභයමාතුථෙරීගාථා</span>
            <div class="subhead-contents">
                <div class="paragraph" para="33">
                    <span class="paranum">33</span>
                    <div class="gatha"> ‘‘උද්ධං පාදතලා අම්ම, අධො වෙ කෙසමත්ථකා;</div>
                    <div class="gathalast">පච්චවෙක්ඛස්සුමං කායං, අසුචිං පූතිගන්ධිකං.</div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ‘‘එවං 
                        <pb ed="M" n="0.0383"/> විහරමානාය, සබ්බො රාගො සමූහතො;
                    </div>
                    <div class="gathalast">පරිළාහො සමුච්ඡින්නො, සීතිභූතාම්හි නිබ්බුතා’’ති.</div>
                </div>
            </div>
            <div class="centre ct_sutta ending">... අභයමාතු ථෙරී....</div>
        </div>
        <div class="subhead ct_sutta" node-id="45119">
            <span class="subhead ct_sutta">9. අභයාථෙරීගාථා</span>
            <div class="subhead-contents">
                <div class="paragraph" para="35">
                    <span class="paranum">35</span>
                    <div class="gatha"> ‘‘අභයෙ භිදුරො කායො, යත්ථ සතා පුථුජ්ජනා;</div>
                    <div class="gathalast">නික්ඛිපිස්සාමිමං දෙහං, සම්පජානා සතීමතී.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘බහූහි දුක්ඛධම්මෙහි, අප්පමාදරතාය මෙ;</div>
                    <div class="gathalast">තණ්හක්ඛයො අනුප්පත්තො, කතං බුද්ධස්ස සාසන’’න්ති.</div>
                </div>
            </div>
            <div class="centre ct_sutta ending">... අභයා ථෙරී....</div>
        </div>
        <div class="subhead ct_sutta" node-id="451110">
            <span class="subhead ct_sutta">10. සාමාථෙරීගාථා</span>
            <div class="subhead-contents">
                <div class="paragraph" para="37">
                    <span class="paranum">37</span>
                    <div class="gatha"> ‘‘චතුක්ඛත්තුං 
                        <pb ed="T" n="0.0448"/>
                        <pb ed="V" n="0.0310"/> පඤ්චක්ඛත්තුං, විහාරා උපනික්ඛමිං;
                    </div>
                    <div class="gatha">අලද්ධා චෙතසො සන්තිං, චිත්තෙ අවසවත්තිනී;</div>
                    <div class="gathalast">තස්සා මෙ අට්ඨමී රත්ති, යතො තණ්හා සමූහතා.</div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘බහූහි දුක්ඛධම්මෙහි, අප්පමාදරතාය මෙ;</div>
                    <div class="gathalast">තණ්හක්ඛයො අනුප්පත්තො, කතං බුද්ධස්ස සාසන’’න්ති.</div>
                </div>
            </div>
            <div class="centre ct_sutta ending">... සාමා ථෙරී....</div>
        </div>
    </div>
    <div class="centre ct_nipatha ending">දුකනිපාතො නිට්ඨිතො.</div>
</div>