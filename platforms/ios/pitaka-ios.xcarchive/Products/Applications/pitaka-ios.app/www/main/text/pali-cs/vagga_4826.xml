<div class="chapter ct_vagga" node-id="48260">
    <span class="chapter ct_vagga">17. ධම්මදස්සීබුද්ධවංසො</span>
    <div class="chapter-contents">
        <div class="paragraph" para="1">
            <span class="paranum">1</span>
            <div class="gatha"> තත්ථෙව 
                <pb ed="P" n="0.0045"/> මණ්ඩකප්පම්හි, ධම්මදස්සී මහායසො;
            </div>
            <div class="gathalast">තමන්ධකාරං විධමිත්වා, අතිරොචති සදෙවකෙ.</div>
        </div>
        <div class="paragraph" para="2">
            <span class="paranum">2</span>
            <div class="gatha"> තස්සාපි අතුලතෙජස්ස, ධම්මචක්කප්පවත්තනෙ;</div>
            <div class="gathalast">කොටිසතසහස්සානං, පඨමාභිසමයො අහු.</div>
        </div>
        <div class="paragraph" para="3">
            <span class="paranum">3</span>
            <div class="gatha"> යදා බුද්ධො ධම්මදස්සී, විනෙසි සඤ්ජයං ඉසිං;</div>
            <div class="gathalast">තදා නවුතිකොටීනං, දුතියාභිසමයො අහු.</div>
        </div>
        <div class="paragraph" para="4">
            <span class="paranum">4</span>
            <div class="gatha"> යදා සක්කො උපාගඤ්ඡි, සපරිසො විනායකං;</div>
            <div class="gathalast">තදා අසීතිකොටීනං, තතියාභිසමයො අහු.</div>
        </div>
        <div class="paragraph" para="5">
            <span class="paranum">5</span>
            <div class="gatha"> තස්සාපි දෙවදෙවස්ස, සන්නිපාතා තයො අහුං 
                <span class="note">(ආසුං (සී. ස්‍යා.))</span>;
            </div>
            <div class="gathalast">ඛීණාසවානං විමලානං, සන්තචිත්තාන තාදිනං.</div>
        </div>
        <div class="paragraph" para="6">
            <span class="paranum">6</span>
            <div class="gatha"> යදා බුද්ධො ධම්මදස්සී, සරණෙ වස්සං උපාගමි;</div>
            <div class="gathalast">තදා කොටිසතසහස්සානං 
                <span class="note">(කොටිසහස්සානං (සී. ස්‍යා. කං.))</span>, පඨමො ආසි සමාගමො.
            </div>
        </div>
        <div class="paragraph" para="7">
            <span class="paranum">7</span>
            <div class="gatha"> පුනාපරං 
                <pb ed="V" n="2.0341"/> යදා බුද්ධො, දෙවතො එති මානුසං;
            </div>
            <div class="gathalast">තදාපි සතකොටීනං, දුතියො ආසි සමාගමො.</div>
        </div>
        <div class="paragraph" para="8">
            <span class="paranum">8</span>
            <div class="gatha"> පුනාපරං 
                <pb ed="T" n="2.0500"/>
                <pb ed="M" n="2.0356"/> යදා බුද්ධො, පකාසෙසි ධුතෙ ගුණෙ;
            </div>
            <div class="gathalast">තදා අසීතිකොටීනං, තතියො ආසි සමාගමො.</div>
        </div>
        <div class="paragraph" para="9">
            <span class="paranum">9</span>
            <div class="gatha"> අහං තෙන සමයෙන, සක්කො ආසිං පුරින්දදො;</div>
            <div class="gathalast">දිබ්බෙන ගන්ධමාලෙන, තුරියෙනාභිපූජයිං.</div>
        </div>
        <div class="paragraph" para="10">
            <span class="paranum">10</span>
            <div class="gatha"> සොපි මං බුද්ධො බ්‍යාකාසි, දෙවමජ්ඣෙ නිසීදිය;</div>
            <div class="gathalast">‘‘අට්ඨාරසෙ කප්පසතෙ, අයං බුද්ධො භවිස්සති.</div>
        </div>
        <div class="paragraph" para="11">
            <span class="paranum">11</span>
            <div class="gatha"> ‘‘පධානං පදහිත්වාන...පෙ.... 
                <pb ed="T" n="2.0501"/> හෙස්සාම සම්මුඛා ඉමං’’.
            </div>
        </div>
        <div class="paragraph" para="12">
            <span class="paranum">12</span>
            <div class="gatha"> තස්සාපි වචනං සුත්වා, භිය්‍යො චිත්තං පසාදයිං;</div>
            <div class="gathalast">උත්තරිං වතමධිට්ඨාසිං, දසපාරමිපූරියා.</div>
        </div>
        <div class="paragraph" para="13">
            <span class="paranum">13</span>
            <div class="gatha"> සරණං නාම නගරං, සරණො නාම ඛත්තියො;</div>
            <div class="gathalast">සුනන්දා නාම ජනිකා, ධම්මදස්සිස්ස සත්ථුනො.</div>
        </div>
        <div class="paragraph" para="14">
            <span class="paranum">14</span>
            <div class="gatha"> අට්ඨවස්සසහස්සානි 
                <pb ed="T" n="2.0502"/>, අගාරං අජ්ඣ සො වසි;
            </div>
            <div class="gathalast">අරජො විරජො සුදස්සනො, තයො පාසාදමුත්තමා.</div>
        </div>
        <div class="paragraph" para="15">
            <span class="paranum">15</span>
            <div class="gatha"> තිචත්තාරීසසහස්සානි 
                <span class="note">(චත්තාලීසසහස්සානි (ස්‍යා. කං.))</span>, නාරියො සමලඞ්කතා;
            </div>
            <div class="gathalast">විචිකොළි නාම නාරී, අත්‍රජො පුඤ්ඤවඩ්ඪනො.</div>
        </div>
        <div class="paragraph" para="16">
            <span class="paranum">16</span>
            <div class="gatha"> නිමිත්තෙ 
                <pb ed="P" n="0.0046"/> චතුරො දිස්වා, පාසාදෙනාභිනික්ඛමි;
            </div>
            <div class="gathalast">සත්තාහං පධානචාරං, අචරී පුරිසුත්තමො.</div>
        </div>
        <div class="paragraph" para="17">
            <span class="paranum">17</span>
            <div class="gatha"> බ්‍රහ්මුනා යාචිතො සන්තො, ධම්මදස්සී නරාසභො;</div>
            <div class="gathalast">වත්ති චක්කං මහාවීරො, මිගදායෙ නරුත්තමො.</div>
        </div>
        <div class="paragraph" para="18">
            <span class="paranum">18</span>
            <div class="gatha"> පදුමො ඵුස්සදෙවො ච, අහෙසුං අග්ගසාවකා;</div>
            <div class="gathalast">සුනෙත්තො 
                <span class="note">(සුදත්තො (ස්‍යා. කං.))</span> නාමුපට්ඨාකො, ධම්මදස්සිස්ස සත්ථුනො.
            </div>
        </div>
        <div class="paragraph" para="19">
            <span class="paranum">19</span>
            <div class="gatha"> ඛෙමා ච සච්චනාමා ච, අහෙසුං අග්ගසාවිකා;</div>
            <div class="gathalast">බොධි තස්ස භගවතො, බිම්බිජාලොති වුච්චති.</div>
        </div>
        <div class="paragraph" para="20">
            <span class="paranum">20</span>
            <div class="gatha"> සුභද්දො කටිස්සහො චෙව, අහෙසුං අග්ගුපට්ඨකා;</div>
            <div class="gathalast">සාළියා 
                <span class="note">(සාලිසා (ස්‍යා. කං.))</span> ච කළියා ච, අහෙසුං අග්ගුපට්ඨිකා.
            </div>
        </div>
        <div class="paragraph" para="21">
            <span class="paranum">21</span>
            <div class="gatha"> සොපි 
                <pb ed="M" n="2.0357"/> බුද්ධො අසමසමො, අසීතිහත්ථමුග්ගතො;
            </div>
            <div class="gathalast">අතිරොචති තෙජෙන, දසසහස්සිම්හි ධාතුයා.</div>
        </div>
        <div class="paragraph" para="22">
            <span class="paranum">22</span>
            <div class="gatha"> සුඵුල්ලො 
                <pb ed="V" n="2.0342"/> සාලරාජාව, විජ්ජූව ගගනෙ යථා;
            </div>
            <div class="gathalast">මජ්ඣන්හිකෙව සූරියො, එවං සො උපසොභථ.</div>
        </div>
        <div class="paragraph" para="23">
            <span class="paranum">23</span>
            <div class="gatha"> තස්සාපි අතුලතෙජස්ස, සමකං ආසි ජීවිතං;</div>
            <div class="gathalast">වස්සසතසහස්සානි, ලොකෙ අට්ඨාසි චක්ඛුමා.</div>
        </div>
        <div class="paragraph" para="24">
            <span class="paranum">24</span>
            <div class="gatha"> ඔභාසං 
                <pb ed="T" n="2.0503"/> දස්සයිත්වාන, විමලං කත්වාන සාසනං;
            </div>
            <div class="gathalast">චවි චන්දොව ගගනෙ, නිබ්බුතො සො සසාවකො.</div>
        </div>
        <div class="paragraph" para="25">
            <span class="paranum">25</span>
            <div class="gatha"> ධම්මදස්සී මහාවීරො, සාලාරාමම්හි නිබ්බුතො;</div>
            <div class="gathalast">තත්ථෙවස්ස ථූපවරො, තීණියොජනමුග්ගතොති.</div>
        </div>
    </div>
    <div class="centre ct_vagga ending">ධම්මදස්සිස්ස භගවතො වංසො පන්නරසමො.</div>
</div>