<div class="chapter ct_vagga" node-id="49120">
    <span class="chapter ct_vagga">3. යුධඤ්ජයවග්ගො</span>
    <div class="chapter-contents">
        <div class="subhead ct_sutta" node-id="49121">
            <span class="subhead ct_sutta">1. යුධඤ්ජයචරියා</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘යදාහං 
                        <pb ed="M" n="2.0408"/>
                        <pb ed="V" n="2.0394"/>
                        <pb ed="P" n="0.0092"/> අමිතයසො, රාජපුත්තො යුධඤ්ජයො;
                    </div>
                    <div class="gathalast">උස්සාවබින්දුං සූරියාතපෙ, පතිතං දිස්වාන සංවිජිං.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘තඤ්ඤෙවාධිපතිං කත්වා, සංවෙගමනුබ්‍රූහයිං;</div>
                    <div class="gathalast">මාතාපිතූ ච වන්දිත්වා, පබ්බජ්ජමනුයාචහං.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘යාචන්ති මං පඤ්ජලිකා, සනෙගමා සරට්ඨකා;</div>
                    <div class="gathalast">‘අජ්ජෙව පුත්ත පටිපජ්ජ, ඉද්ධං ඵීතං මහාමහිං’.</div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘සරාජකෙ සහොරොධෙ, සනෙගමෙ සරට්ඨකෙ;</div>
                    <div class="gathalast">කරුණං පරිදෙවන්තෙ, අනපෙක්ඛොව පරිච්චජිං.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘කෙවලං පථවිං රජ්ජං, ඤාතිපරිජනං යසං;</div>
                    <div class="gathalast">චජමානො න චින්තෙසිං, බොධියායෙව කාරණා.</div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ‘‘මාතාපිතා න මෙ දෙස්සා, නපි මෙ දෙස්සං මහායසං;</div>
                    <div class="gathalast">සබ්බඤ්ඤුතං පියං මය්හං, තස්මා රජ්ජං පරිච්චජි’’න්ති.</div>
                </div>
            </div>
            <div class="centre ct_sutta ending">යුධඤ්ජයචරියං පඨමං.</div>
        </div>
        <div class="subhead ct_sutta" node-id="49122">
            <span class="subhead ct_sutta">2. සොමනස්සචරියා</span>
            <div class="subhead-contents">
                <div class="paragraph" para="7">
                    <span class="paranum">7</span>
                    <div class="gatha"> ‘‘පුනාපරං 
                        <pb ed="T" n="2.0580"/> යදා හොමි, ඉන්දපත්ථෙ පුරුත්තමෙ;
                    </div>
                    <div class="gathalast">කාමිතො දයිතො පුත්තො, සොමනස්සොති විස්සුතො.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘සීලවා ගුණසම්පන්නො, කල්‍යාණපටිභානවා;</div>
                    <div class="gathalast">වුඩ්ඪාපචායී හිරීමා, සඞ්ගහෙසු ච කොවිදො.</div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘තස්ස 
                        <pb ed="V" n="2.0395"/> රඤ්ඤො පතිකරො, අහොසි කුහකතාපසො;
                    </div>
                    <div class="gathalast">ආරාමං මාලාවච්ඡඤ්ච, රොපයිත්වාන ජීවති.</div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘‘තමහං 
                        <pb ed="P" n="0.0093"/> දිස්වාන කුහකං, ථුසරාසිංව අතණ්ඩුලං;
                    </div>
                    <div class="gathalast">දුමංව අන්තො සුසිරං, කදලිංව අසාරකං.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘නත්ථිමස්ස 
                        <pb ed="M" n="2.0409"/> සතං ධම්මො, සාමඤ්ඤාපගතො අයං;
                    </div>
                    <div class="gathalast">හිරීසුක්කධම්මජහිතො, ජීවිතවුත්තිකාරණා.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘කුපිතො අහු 
                        <span class="note">(අහොසි (සී.), ආසි (ස්‍යා.))</span> පච්චන්තො, අටවීහි පරන්තිහි;
                    </div>
                    <div class="gathalast">තං නිසෙධෙතුං ගච්ඡන්තො, අනුසාසි පිතා මමං.</div>
                </div>
                <div class="paragraph" para="13">
                    <span class="paranum">13</span>
                    <div class="gatha"> ‘‘‘මා පමජ්ජි තුවං තාත, ජටිලං උග්ගතාපනං;</div>
                    <div class="gathalast">යදිච්ඡකං පවත්තෙහි, සබ්බකාමදදො හි සො’.</div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘‘තමහං ගන්ත්වානුපට්ඨානං, ඉදං වචනමබ්‍රවිං;</div>
                    <div class="gathalast">‘කච්චි තෙ ගහපති කුසලං, කිං වා තෙ ආහරීයතු’.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘තෙන සො කුපිතො ආසි, කුහකො මානනිස්සිතො;</div>
                    <div class="gathalast">‘ඝාතාපෙමි තුවං අජ්ජ, රට්ඨා පබ්බාජයාමි වා’.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘නිසෙධයිත්වා 
                        <pb ed="T" n="2.0581"/> පච්චන්තං, රාජා කුහකමබ්‍රවි;
                    </div>
                    <div class="gathalast">‘කච්චි තෙ භන්තෙ ඛමනීයං, සම්මානො තෙ පවත්තිතො’.</div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘තස්ස ආචික්ඛතී පාපො, කුමාරො යථා නාසියො;</div>
                    <div class="gathalast">තස්ස තං වචනං සුත්වා, ආණාපෙසි මහීපති.</div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘‘සීසං තත්ථෙව ඡින්දිත්වා, කත්වාන චතුඛණ්ඩිකං;</div>
                    <div class="gathalast">රථියා රථියං දස්සෙථ, සා ගති ජටිලහීළිතා’.</div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘තත්ථ කාරණිකා ගන්ත්වා, චණ්ඩා ලුද්දා අකාරුණා;</div>
                    <div class="gathalast">මාතුඅඞ්කෙ නිසින්නස්ස, ආකඩ්ඪිත්වා නයන්ති මං.</div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘තෙසාහං එවමවචං, බන්ධතං ගාළ්හබන්ධනං;</div>
                    <div class="gathalast">‘රඤ්ඤො දස්සෙථ මං ඛිප්පං, රාජකිරියානි අත්ථි මෙ’.</div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘තෙ මං රඤ්ඤො දස්සයිංසු, පාපස්ස පාපසෙවිනො;</div>
                    <div class="gathalast">දිස්වාන තං සඤ්ඤාපෙසිං, මමඤ්ච වසමානයිං.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘සො මං තත්ථ ඛමාපෙසි, මහාරජ්ජමදාසි මෙ;</div>
                    <div class="gathalast">සොහං තමං දාලයිත්වා, පබ්බජිං අනගාරියං.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘න 
                        <pb ed="V" n="2.0396"/> මෙ දෙස්සං මහාරජ්ජං, කාමභොගො න දෙස්සියො;
                    </div>
                    <div class="gathalast">සබ්බඤ්ඤුතං පියං මය්හං, තස්මා රජ්ජං පරිච්චජි’’න්ති.</div>
                </div>
            </div>
            <div class="centre ct_sutta ending">සොමනස්සචරියං දුතියං.</div>
        </div>
        <div class="subhead ct_sutta" node-id="49123">
            <span class="subhead ct_sutta">3. අයොඝරචරියා</span>
            <div class="subhead-contents">
                <div class="paragraph" para="24">
                    <span class="paranum">24</span>
                    <div class="gatha"> ‘‘පුනාපරං 
                        <pb ed="T" n="2.0582"/>
                        <pb ed="M" n="2.0410"/>
                        <pb ed="P" n="0.0094"/> යදා හොමි, කාසිරාජස්ස අත්‍රජො;
                    </div>
                    <div class="gathalast">අයොඝරම්හි සංවඩ්ඪො, නාමෙනාසි අයොඝරො.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘දුක්ඛෙන ජීවිතො ලද්ධො, සංපීළෙ පතිපොසිතො;</div>
                    <div class="gathalast">අජ්ජෙව පුත්ත පටිපජ්ජ, කෙවලං වසුධං ඉමං.</div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘සරට්ඨකං සනිගමං, සජනං වන්දිත්ව ඛත්තියං;</div>
                    <div class="gathalast">අඤ්ජලිං පග්ගහෙත්වාන, ඉදං වචනමබ්‍රවිං.</div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘‘යෙ කෙචි මහියා සත්තා, හීනමුක්කට්ඨමජ්ඣිමා;</div>
                    <div class="gathalast">නිරාරක්ඛා සකෙ ගෙහෙ, වඩ්ඪන්ති සකඤාතිභි.</div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘‘ඉදං ලොකෙ උත්තරියං, සංපීළෙ මම පොසනං;</div>
                    <div class="gathalast">අයොඝරම්හි සංවඩ්ඪො, අප්පභෙ චන්දසූරියෙ.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘‘පූතිකුණපසම්පුණ්ණා, මුච්චිත්වා මාතු කුච්ඡිතො;</div>
                    <div class="gathalast">තතො ඝොරතරෙ දුක්ඛෙ, පුන පක්ඛිත්තයොඝරෙ.</div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘‘යදිහං තාදිසං පත්වා, දුක්ඛං පරමදාරුණං;</div>
                    <div class="gathalast">රජ්ජෙසු යදි රජ්ජාමි 
                        <span class="note">(රඤ්ජාමි (සී.))</span>, පාපානං උත්තමො සියං.
                    </div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ‘‘‘උක්කණ්ඨිතොම්හි කායෙන, රජ්ජෙනම්හි අනත්ථිකො;</div>
                    <div class="gathalast">නිබ්බුතිං පරියෙසිස්සං, යත්ථ මං මච්චු න මද්දියෙ’.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘එවාහං චින්තයිත්වාන, විරවන්තෙ මහාජනෙ;</div>
                    <div class="gathalast">නාගොව බන්ධනං ඡෙත්වා, පාවිසිං කානනං වනං.</div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘මාතාපිතා 
                        <pb ed="T" n="2.0583"/>
                        <pb ed="V" n="2.0397"/> න මෙ දෙස්සා, නපි මෙ දෙස්සං මහායසං;
                    </div>
                    <div class="gathalast">සබ්බඤ්ඤුතං පියං මය්හං, තස්මා රජ්ජං පරිච්චජි’’න්ති.</div>
                </div>
            </div>
            <div class="centre ct_sutta ending">අයොඝරචරියං තතියං.</div>
        </div>
        <div class="subhead ct_sutta" node-id="49124">
            <span class="subhead ct_sutta">4. භිසචරියා</span>
            <div class="subhead-contents">
                <div class="paragraph" para="34">
                    <span class="paranum">34</span>
                    <div class="gatha"> ‘‘පුනාපරං යදා හොමි, කාසීනං පුරවරුත්තමෙ;</div>
                    <div class="gathalast">භගිනී ච භාතරො සත්ත, නිබ්බත්තා සොත්ථියෙ කුලෙ.</div>
                </div>
                <div class="paragraph" para="35">
                    <span class="paranum">35</span>
                    <div class="gatha"> ‘‘එතෙසං 
                        <pb ed="M" n="2.0411"/> පුබ්බජො ආසිං, හිරීසුක්කමුපාගතො;
                    </div>
                    <div class="gathalast">භවං දිස්වාන භයතො, නෙක්ඛම්මාභිරතො අහං.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘මාතාපිතූහි 
                        <pb ed="P" n="0.0095"/> පහිතා, සහායා එකමානසා;
                    </div>
                    <div class="gathalast">කාමෙහි මං නිමන්තෙන්ති, ‘කුලවංසං ධරෙහි’ති.</div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘යං තෙසං වචනං වුත්තං, ගිහීධම්මෙ සුඛාවහං;</div>
                    <div class="gathalast">තං මෙ අහොසි කඨිනං, තත්ත 
                        <span class="note">(සන්තත්ත (ක.))</span> ඵාලසමං විය.
                    </div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘තෙ මං තදා උක්ඛිපන්තං, පුච්ඡිංසු පත්ථිතං මම;</div>
                    <div class="gathalast">‘කිං ත්වං පත්ථයසෙ සම්ම, යදි කාමෙ න භුඤ්ජසි’.</div>
                </div>
                <div class="paragraph" para="39">
                    <span class="paranum">39</span>
                    <div class="gatha"> ‘‘තෙසාහං එවමවචං, අත්ථකාමො හිතෙසිනං;</div>
                    <div class="gathalast">‘නාහං පත්ථෙමි ගිහීභාවං, නෙක්ඛම්මාභිරතො අහං’.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘තෙ මය්හං වචනං සුත්වා, පිතුමාතු ච සාවයුං;</div>
                    <div class="gathalast">මාතාපිතා එවමාහු, ‘සබ්බෙව පබ්බජාම භො’.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘උභො 
                        <pb ed="T" n="2.0584"/> මාතාපිතා මය්හං, භගිනී ච සත්ත භාතරො;
                    </div>
                    <div class="gathalast">අමිතධනං ඡඩ්ඩයිත්වා, පාවිසිම්හා මහාවන’’න්ති.</div>
                </div>
            </div>
            <div class="centre ct_sutta ending">භිසචරියං චතුත්ථං.</div>
        </div>
        <div class="subhead ct_sutta" node-id="49125">
            <span class="subhead ct_sutta">5. සොණපණ්ඩිතචරියා</span>
            <div class="subhead-contents">
                <div class="paragraph" para="42">
                    <span class="paranum">42</span>
                    <div class="gatha"> ‘‘පුනාපරං 
                        <pb ed="V" n="2.0398"/> යදා හොමි, නගරෙ බ්‍රහ්මවඩ්ඪනෙ;
                    </div>
                    <div class="gathalast">තත්ථ කුලවරෙ සෙට්ඨෙ, මහාසාලෙ අජායහං.</div>
                </div>
                <div class="paragraph" para="43">
                    <span class="paranum">43</span>
                    <div class="gatha"> ‘‘තදාපි ලොකං දිස්වාන, අන්ධීභූතං තමොත්ථටං;</div>
                    <div class="gathalast">චිත්තං භවතො පතිකුටති, තුත්තවෙගහතං විය.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘දිස්වාන විවිධං පාපං, එවං චින්තෙසහං තදා;</div>
                    <div class="gathalast">‘කදාහං ගෙහා නික්ඛම්ම, පවිසිස්සාමි කානනං’.</div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘තදාපි මං නිමන්තෙසුං, කාමභොගෙහි ඤාතයො;</div>
                    <div class="gathalast">තෙසම්පි ඡන්දමාචික්ඛිං, ‘මා නිමන්තෙථ තෙහි මං’.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> ‘‘යො 
                        <pb ed="M" n="2.0412"/> මෙ කනිට්ඨකො භාතා, නන්දො නාමාසි පණ්ඩිතො;
                    </div>
                    <div class="gathalast">සොපි මං අනුසික්ඛන්තො, පබ්බජ්ජං සමරොචයි.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘අහං සොණො ච නන්දො ච, උභො මාතාපිතා මම;</div>
                    <div class="gathalast">තදාපි භොගෙ ඡඩ්ඩෙත්වා, පාවිසිම්හා මහාවන’’න්ති.</div>
                </div>
            </div>
            <div class="centre ct_sutta ending">සොණපණ්ඩිතචරියං පඤ්චමං.</div>
        </div>
        <div class="subhead ct_sutta" node-id="49126">
            <span class="subhead ct_sutta">6. තෙමියචරියා</span>
            <div class="subhead-contents">
                <div class="paragraph" para="48">
                    <span class="paranum">48</span>
                    <div class="gatha"> ‘‘පුනාපරං 
                        <pb ed="T" n="2.0585"/>
                        <pb ed="P" n="0.0096"/> යදා හොමි, කාසිරාජස්ස අත්‍රජො;
                    </div>
                    <div class="gathalast">මූගපක්ඛොති නාමෙන, තෙමියොති වදන්ති මං.</div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘සොළසිත්ථිසහස්සානං, න විජ්ජති පුමො තදා 
                        <span class="note">(සදා (සී.))</span>;
                    </div>
                    <div class="gathalast">අහොරත්තානං අච්චයෙන, නිබ්බත්තො අහමෙකකො.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘කිච්ඡා ලද්ධං පියං පුත්තං, අභිජාතං ජුතින්ධරං;</div>
                    <div class="gathalast">සෙතච්ඡත්තං ධාරයිත්වාන, සයනෙ පොසෙති මං පිතා.</div>
                </div>
                <div class="paragraph" para="51">
                    <span class="paranum">51</span>
                    <div class="gatha"> ‘‘නිද්දායමානො සයනවරෙ, පබුජ්ඣිත්වානහං තදා;</div>
                    <div class="gathalast">අද්දසං පණ්ඩරං ඡත්තං, යෙනාහං නිරයං ගතො.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘සහ 
                        <pb ed="V" n="2.0399"/> දිට්ඨස්ස මෙ ඡත්තං, තාසො උප්පජ්ජි භෙරවො;
                    </div>
                    <div class="gathalast">විනිච්ඡයං සමාපන්නො, ‘කථාහං ඉමං මුඤ්චිස්සං’.</div>
                </div>
                <div class="paragraph" para="53">
                    <span class="paranum">53</span>
                    <div class="gatha"> ‘‘පුබ්බසාලොහිතා මය්හං, දෙවතා අත්ථකාමිනී;</div>
                    <div class="gathalast">සා මං දිස්වාන දුක්ඛිතං, තීසු ඨානෙසු යොජයි.</div>
                </div>
                <div class="paragraph" para="54">
                    <span class="paranum">54</span>
                    <div class="gatha"> ‘‘‘මා පණ්ඩිච්චයං විභාවය, බාලමතො භව සබ්බපාණිනං;</div>
                    <div class="gathalast">සබ්බො තං ජනො ඔචිනායතු, එවං තව අත්ථො භවිස්සති’.</div>
                </div>
                <div class="paragraph" para="55">
                    <span class="paranum">55</span>
                    <div class="gatha"> ‘‘එවං වුත්තායහං තස්සා, ඉදං වචනමබ්‍රවිං;</div>
                    <div class="gathalast">‘කරොමි තෙ තං වචනං, යං ත්වං භණසි දෙවතෙ;</div>
                    <div class="gathalast">අත්ථකාමාසි මෙ අම්ම, හිතකාමාසි දෙවතෙ’.</div>
                </div>
                <div class="paragraph" para="56">
                    <span class="paranum">56</span>
                    <div class="gatha"> ‘‘තස්සාහං වචනං සුත්වා, සාගරෙව ථලං ලභිං;</div>
                    <div class="gathalast">හට්ඨො 
                        <pb ed="T" n="2.0586"/> සංවිග්ගමානසො, තයො අඞ්ගෙ අධිට්ඨහිං.
                    </div>
                </div>
                <div class="paragraph" para="57">
                    <span class="paranum">57</span>
                    <div class="gatha"> ‘‘මූගො 
                        <pb ed="M" n="2.0413"/> අහොසිං බධිරො, පක්ඛො ගතිවිවජ්ජිතො;
                    </div>
                    <div class="gathalast">එතෙ අඞ්ගෙ අධිට්ඨාය, වස්සානි සොළසං වසිං.</div>
                </div>
                <div class="paragraph" para="58">
                    <span class="paranum">58</span>
                    <div class="gatha"> ‘‘තතො මෙ හත්ථපාදෙ ච, ජිව්හං සොතඤ්ච මද්දිය;</div>
                    <div class="gathalast">අනූනතං මෙ පස්සිත්වා, ‘කාළකණ්ණී’ති නින්දිසුං.</div>
                </div>
                <div class="paragraph" para="59">
                    <span class="paranum">59</span>
                    <div class="gatha"> ‘‘තතො ජානපදා සබ්බෙ, සෙනාපතිපුරොහිතා;</div>
                    <div class="gathalast">සබ්බෙ එකමනා හුත්වා, ඡඩ්ඩනං අනුමොදිසුං.</div>
                </div>
                <div class="paragraph" para="60">
                    <span class="paranum">60</span>
                    <div class="gatha"> ‘‘සොහං තෙසං මතිං සුත්වා, හට්ඨො සංවිග්ගමානසො;</div>
                    <div class="gathalast">යස්සත්ථාය තපොචිණ්ණො, සො මෙ අත්ථො සමිජ්ඣථ.</div>
                </div>
                <div class="paragraph" para="61">
                    <span class="paranum">61</span>
                    <div class="gatha"> ‘‘න්හාපෙත්වා අනුලිම්පිත්වා, වෙඨෙත්වා රාජවෙඨනං;</div>
                    <div class="gathalast">ඡත්තෙන අභිසිඤ්චිත්වා, කාරෙසුං පුරං පදක්ඛිණං.</div>
                </div>
                <div class="paragraph" para="62">
                    <span class="paranum">62</span>
                    <div class="gatha"> ‘‘සත්තාහං ධාරයිත්වාන, උග්ගතෙ රවිමණ්ඩලෙ;</div>
                    <div class="gathalast">රථෙන මං නීහරිත්වා, සාරථී වනමුපාගමි.</div>
                </div>
                <div class="paragraph" para="63">
                    <span class="paranum">63</span>
                    <div class="gatha"> ‘‘එකොකාසෙ 
                        <pb ed="P" n="0.0097"/> රථං කත්වා, සජ්ජස්සං හත්ථමුච්චිතො 
                        <span class="note">(හත්ථමුඤ්චිතො (සී. ස්‍යා.))</span>;
                    </div>
                    <div class="gathalast">සාරථී ඛණතී කාසුං, නිඛාතුං පථවියා මමං.</div>
                </div>
                <div class="paragraph" para="64">
                    <span class="paranum">64</span>
                    <div class="gatha"> ‘‘අධිට්ඨිතමධිට්ඨානං, තජ්ජෙන්තො විවිධකාරණා;</div>
                    <div class="gathalast">න භින්දිං තමධිට්ඨානං, බොධියායෙව කාරණා.</div>
                </div>
                <div class="paragraph" para="65">
                    <span class="paranum">65</span>
                    <div class="gatha"> ‘‘මාතාපිතා න මෙ දෙස්සා, අත්තා මෙ න ච දෙස්සියො;</div>
                    <div class="gathalast">සබ්බඤ්ඤුතං පියං මය්හං, තස්මා වතමධිට්ඨහිං.</div>
                </div>
                <div class="paragraph" para="66">
                    <span class="paranum">66</span>
                    <div class="gatha"> ‘‘එතෙ 
                        <pb ed="T" n="2.0587"/>
                        <pb ed="V" n="2.0400"/> අඞ්ගෙ අධිට්ඨාය, වස්සානි සොළසං වසිං;
                    </div>
                    <div class="gathalast">අධිට්ඨානෙන මෙ සමො නත්ථි, එසා මෙ අධිට්ඨානපාරමී’’ති.</div>
                </div>
            </div>
            <div class="centre ct_sutta ending">තෙමියචරියං ඡට්ඨං.</div>
        </div>
        <div class="subhead ct_sutta" node-id="49127">
            <span class="subhead ct_sutta">7. කපිරාජචරියා</span>
            <div class="subhead-contents">
                <div class="paragraph" para="67">
                    <span class="paranum">67</span>
                    <div class="gatha"> ‘‘යදා අහං කපි ආසිං, නදීකූලෙ දරීසයෙ;</div>
                    <div class="gathalast">පීළිතො සුසුමාරෙන, ගමනං න ලභාමහං.</div>
                </div>
                <div class="paragraph" para="68">
                    <span class="paranum">68</span>
                    <div class="gatha"> ‘‘යම්හොකාසෙ 
                        <pb ed="M" n="2.0414"/> අහං ඨත්වා, ඔරා පාරං පතාමහං;
                    </div>
                    <div class="gathalast">තත්ථච්ඡි සත්තු වධකො, කුම්භීලො ලුද්දදස්සනො.</div>
                </div>
                <div class="paragraph" para="69">
                    <span class="paranum">69</span>
                    <div class="gatha"> ‘‘සො මං අසංසි ‘එහී’ති, ‘අහංපෙමී’ති තං වතිං;</div>
                    <div class="gathalast">තස්ස මත්ථකමක්කම්ම, පරකූලෙ පතිට්ඨහිං.</div>
                </div>
                <div class="paragraph" para="70">
                    <span class="paranum">70</span>
                    <div class="gatha"> ‘‘න තස්ස අලිකං භණිතං, යථා වාචං අකාසහං;</div>
                    <div class="gathalast">සච්චෙන මෙ සමො නත්ථි, එසා මෙ සච්චපාරමී’’ති.</div>
                </div>
            </div>
            <div class="centre ct_sutta ending">කපිරාජචරියං සත්තමං.</div>
        </div>
        <div class="subhead ct_sutta" node-id="49128">
            <span class="subhead ct_sutta">8. සච්චතාපසචරියා</span>
            <div class="subhead-contents">
                <div class="paragraph" para="71">
                    <span class="paranum">71</span>
                    <div class="gatha"> ‘‘පුනාපරං යදා හොමි, තාපසො සච්චසව්හයො;</div>
                    <div class="gathalast">සච්චෙන ලොකං පාලෙසිං, සමග්ගං ජනමකාසහ’’න්ති.</div>
                </div>
            </div>
            <div class="centre ct_sutta ending">සච්චතාපසචරියං අට්ඨමං.</div>
        </div>
        <div class="subhead ct_sutta" node-id="49129">
            <span class="subhead ct_sutta">9. වට්ටපොතකචරියා</span>
            <div class="subhead-contents">
                <div class="paragraph" para="72">
                    <span class="paranum">72</span>
                    <div class="gatha"> ‘‘පුනාපරං 
                        <pb ed="T" n="2.0588"/>
                        <pb ed="V" n="2.0401"/>
                        <pb ed="P" n="0.0098"/> යදා හොමි, මගධෙ වට්ටපොතකො;
                    </div>
                    <div class="gathalast">අජාතපක්ඛො තරුණො, මංසපෙසි කුලාවකෙ.</div>
                </div>
                <div class="paragraph" para="73">
                    <span class="paranum">73</span>
                    <div class="gatha"> ‘‘මුඛතුණ්ඩකෙනාහරිත්වා 
                        <span class="note">(මුඛතුණ්ඩෙනාහරිත්වා (සී.))</span>, මාතා පොසයතී මමං;
                    </div>
                    <div class="gathalast">තස්සා ඵස්සෙන ජීවාමි, නත්ථි මෙ කායිකං බලං.</div>
                </div>
                <div class="paragraph" para="74">
                    <span class="paranum">74</span>
                    <div class="gatha"> ‘‘සංවච්ඡරෙ ගිම්හසමයෙ, දවඩාහො 
                        <span class="note">(වනදාහො (ක.))</span> පදිප්පති;
                    </div>
                    <div class="gathalast">උපගච්ඡති අම්හාකං, පාවකො කණ්හවත්තනී.</div>
                </div>
                <div class="paragraph" para="75">
                    <span class="paranum">75</span>
                    <div class="gatha"> ‘‘ධමධමා ඉතිඑවං, සද්දායන්තො මහාසිඛී;</div>
                    <div class="gathalast">අනුපුබ්බෙන ඣාපෙන්තො, අග්ගි මමමුපාගමි.</div>
                </div>
                <div class="paragraph" para="76">
                    <span class="paranum">76</span>
                    <div class="gatha"> ‘‘අග්ගිවෙගභයාතීතා, තසිතා මාතාපිතා මම;</div>
                    <div class="gathalast">කුලාවකෙ මං ඡඩ්ඩෙත්වා, අත්තානං පරිමොචයුං.</div>
                </div>
                <div class="paragraph" para="77">
                    <span class="paranum">77</span>
                    <div class="gatha"> ‘‘පාදෙ 
                        <pb ed="M" n="2.0415"/> පක්ඛෙ පජහාමි, නත්ථි මෙ කායිකං බලං;
                    </div>
                    <div class="gathalast">සොහං අගතිකො තත්ථ, එවං චින්තෙසහං තදා.</div>
                </div>
                <div class="paragraph" para="78">
                    <span class="paranum">78</span>
                    <div class="gatha"> ‘‘‘යෙසාහං උපධාවෙය්‍යං, භීතො තසිතවෙධිතො;</div>
                    <div class="gathalast">තෙ මං ඔහාය පක්කන්තා, කථං මෙ අජ්ජ කාතවෙ.</div>
                </div>
                <div class="paragraph" para="79">
                    <span class="paranum">79</span>
                    <div class="gatha"> ‘‘‘අත්ථි ලොකෙ සීලගුණො, සච්චං සොචෙය්‍යනුද්දයා;</div>
                    <div class="gathalast">තෙන සච්චෙන කාහාමි, සච්චකිරියමුත්තමං.</div>
                </div>
                <div class="paragraph" para="80">
                    <span class="paranum">80</span>
                    <div class="gatha"> ‘‘‘ආවෙජ්ජෙත්වා ධම්මබලං, සරිත්වා පුබ්බකෙ ජිනෙ;</div>
                    <div class="gathalast">සච්චබලමවස්සාය, සච්චකිරියමකාසහං.</div>
                </div>
                <div class="paragraph" para="81">
                    <span class="paranum">81</span>
                    <div class="gatha"> ‘‘‘සන්ති 
                        <pb ed="T" n="2.0589"/> පක්ඛා අපතනා, සන්ති පාදා අවඤ්චනා;
                    </div>
                    <div class="gathalast">මාතාපිතා ච නික්ඛන්තා, ජාතවෙද පටික්කම’.</div>
                </div>
                <div class="paragraph" para="82">
                    <span class="paranum">82</span>
                    <div class="gatha"> ‘‘සහසච්චෙ කතෙ මය්හං, මහාපජ්ජලිතො සිඛී;</div>
                    <div class="gatha">වජ්ජෙසි සොළසකරීසානි, උදකං පත්වා යථා සිඛී;</div>
                    <div class="gathalast">සච්චෙන මෙ සමො නත්ථි, එසා මෙ සච්චපාරමී’’ති.</div>
                </div>
            </div>
            <div class="centre ct_sutta ending">වට්ටපොතකචරියං නවමං.</div>
        </div>
        <div class="subhead ct_sutta" node-id="491210">
            <span class="subhead ct_sutta">10. මච්ඡරාජචරියා</span>
            <div class="subhead-contents">
                <div class="paragraph" para="83">
                    <span class="paranum">83</span>
                    <div class="gatha"> ‘‘පුනාපරං 
                        <pb ed="V" n="2.0402"/>
                        <pb ed="P" n="0.0099"/> යදා හොමි, මච්ඡරාජා මහාසරෙ;
                    </div>
                    <div class="gathalast">උණ්හෙ සූරියසන්තාපෙ, සරෙ උදක ඛීයථ.</div>
                </div>
                <div class="paragraph" para="84">
                    <span class="paranum">84</span>
                    <div class="gatha"> ‘‘තතො කාකා ච ගිජ්ඣා ච, කඞ්කා 
                        <span class="note">(බකා (සී.))</span> කුලලසෙනකා;
                    </div>
                    <div class="gathalast">භක්ඛයන්ති දිවාරත්තිං, මච්ඡෙ උපනිසීදිය.</div>
                </div>
                <div class="paragraph" para="85">
                    <span class="paranum">85</span>
                    <div class="gatha"> ‘‘එවං චින්තෙසහං තත්ථ, සහ ඤාතීහි පීළිතො;</div>
                    <div class="gathalast">‘කෙන නු ඛො උපායෙන, ඤාතී දුක්ඛා පමොචයෙ’.</div>
                </div>
                <div class="paragraph" para="86">
                    <span class="paranum">86</span>
                    <div class="gatha"> ‘‘විචින්තයිත්වා ධම්මත්ථං, සච්චං අද්දස පස්සයං;</div>
                    <div class="gathalast">සච්චෙ ඨත්වා පමොචෙසිං, ඤාතීනං තං අතික්ඛයං.</div>
                </div>
                <div class="paragraph" para="87">
                    <span class="paranum">87</span>
                    <div class="gatha"> ‘‘අනුස්සරිත්වා සතං ධම්මං, පරමත්ථං විචින්තයං;</div>
                    <div class="gathalast">අකාසි සච්චකිරියං, යං ලොකෙ ධුවසස්සතං.</div>
                </div>
                <div class="paragraph" para="88">
                    <span class="paranum">88</span>
                    <div class="gatha"> ‘‘‘යතො 
                        <pb ed="M" n="2.0416"/> සරාමි අත්තානං, යතො පත්තොස්මි විඤ්ඤුතං;
                    </div>
                    <div class="gathalast">නාභිජානාමි සඤ්චිච්ච, එකපාණම්පි හිංසිතං.</div>
                </div>
                <div class="paragraph" para="89">
                    <span class="paranum">89</span>
                    <div class="gatha"> ‘‘‘එතෙන 
                        <pb ed="T" n="2.0590"/> සච්චවජ්ජෙන, පජ්ජුන්නො අභිවස්සතු;
                    </div>
                    <div class="gatha">අභිත්ථනය පජ්ජුන්න, නිධිං කාකස්ස නාසය;</div>
                    <div class="gathalast">කාකං සොකාය රන්ධෙහි, මච්ඡෙ සොකා පමොචය’.</div>
                </div>
                <div class="paragraph" para="90">
                    <span class="paranum">90</span>
                    <div class="gatha"> ‘‘සහකතෙ සච්චවරෙ, පජ්ජුන්නො අභිගජ්ජිය;</div>
                    <div class="gathalast">ථලං නින්නඤ්ච පූරෙන්තො, ඛණෙන අභිවස්සථ.</div>
                </div>
                <div class="paragraph" para="91">
                    <span class="paranum">91</span>
                    <div class="gatha"> ‘‘එවරූපං සච්චවරං, කත්වා වීරියමුත්තමං;</div>
                    <div class="gathalast">වස්සාපෙසිං මහාමෙඝං, සච්චතෙජබලස්සිතො;</div>
                    <div class="gathalast">සච්චෙන මෙ සමො නත්ථි, එසා මෙ සච්චපාරමී’’ති.</div>
                </div>
            </div>
            <div class="centre ct_sutta ending">මච්ඡරාජචරියං දසමං.</div>
        </div>
        <div class="subhead ct_sutta" node-id="491211">
            <span class="subhead ct_sutta">11. කණ්හදීපායනචරියා</span>
            <div class="subhead-contents">
                <div class="paragraph" para="92">
                    <span class="paranum">92</span>
                    <div class="gatha"> ‘‘පුනාපරං 
                        <pb ed="V" n="2.0403"/> යදා හොමි, කණ්හදීපායනො ඉසි;
                    </div>
                    <div class="gathalast">පරොපඤ්ඤාසවස්සානි, අනභිරතොචරිං අහං.</div>
                </div>
                <div class="paragraph" para="93">
                    <span class="paranum">93</span>
                    <div class="gatha"> ‘‘න කොචි එතං ජානාති, අනභිරතිමනං මම;</div>
                    <div class="gathalast">අහඤ්හි කස්සචි නාචික්ඛිං, අරති මෙ චරති මානසෙ.</div>
                </div>
                <div class="paragraph" para="94">
                    <span class="paranum">94</span>
                    <div class="gatha"> ‘‘සබ්‍රහ්මචාරී 
                        <pb ed="P" n="0.0100"/> මණ්ඩබ්‍යො, සහායො මෙ මහාඉසි;
                    </div>
                    <div class="gathalast">පුබ්බකම්මසමායුත්තො, සූලමාරොපනං ලභි.</div>
                </div>
                <div class="paragraph" para="95">
                    <span class="paranum">95</span>
                    <div class="gatha"> ‘‘තමහං උපට්ඨහිත්වාන, ආරොග්‍යමනුපාපයිං;</div>
                    <div class="gathalast">ආපුච්ඡිත්වාන ආගඤ්ඡිං, යං මය්හං සකමස්සමං.</div>
                </div>
                <div class="paragraph" para="96">
                    <span class="paranum">96</span>
                    <div class="gatha"> ‘‘සහායො 
                        <pb ed="T" n="2.0591"/> බ්‍රාහ්මණො මය්හං, භරියං ආදාය පුත්තකං;
                    </div>
                    <div class="gathalast">තයො ජනා සමාගන්ත්වා, ආගඤ්ඡුං පාහුනාගතං.</div>
                </div>
                <div class="paragraph" para="97">
                    <span class="paranum">97</span>
                    <div class="gatha"> ‘‘සම්මොදමානො තෙහි සහ, නිසින්නො සකමස්සමෙ;</div>
                    <div class="gathalast">දාරකො වට්ටමනුක්ඛිපං, ආසීවිසමකොපයි.</div>
                </div>
                <div class="paragraph" para="98">
                    <span class="paranum">98</span>
                    <div class="gatha"> ‘‘තතො සො වට්ටගතං මග්ගං, අන්වෙසන්තො කුමාරකො;</div>
                    <div class="gathalast">ආසීවිසස්ස හත්ථෙන, උත්තමඞ්ගං පරාමසි.</div>
                </div>
                <div class="paragraph" para="99">
                    <span class="paranum">99</span>
                    <div class="gatha"> ‘‘තස්ස 
                        <pb ed="M" n="2.0417"/> ආමසනෙ කුද්ධො, සප්පො විසබලස්සිතො;
                    </div>
                    <div class="gathalast">කුපිතො පරමකොපෙන, අඩංසි දාරකං ඛණෙ.</div>
                </div>
                <div class="paragraph" para="100">
                    <span class="paranum">100</span>
                    <div class="gatha"> ‘‘සහදට්ඨො ආසීවිසෙන 
                        <span class="note">(අතිවිසෙන (පී. ක.))</span>, දාරකො පපති 
                        <span class="note">(පතති (ක.))</span> භූමියං;
                    </div>
                    <div class="gathalast">තෙනාහං දුක්ඛිතො ආසිං, මම වාහසි තං දුක්ඛං.</div>
                </div>
                <div class="paragraph" para="101">
                    <span class="paranum">101</span>
                    <div class="gatha"> ‘‘ත්‍යාහං අස්සාසයිත්වාන, දුක්ඛිතෙ සොකසල්ලිතෙ;</div>
                    <div class="gathalast">පඨමං අකාසිං කිරියං, අග්ගං සච්චං වරුත්තමං.</div>
                </div>
                <div class="paragraph" para="102">
                    <span class="paranum">102</span>
                    <div class="gatha"> ‘‘‘සත්තාහමෙවාහං පසන්නචිත්තො, පුඤ්ඤත්ථිකො අචරිං බ්‍රහ්මචරියං;</div>
                    <div class="gathalast">අථාපරං යං චරිතං මමෙදං, වස්සානි පඤ්ඤාසසමාධිකානි.</div>
                </div>
                <div class="paragraph" para="103">
                    <span class="paranum">103</span>
                    <div class="gatha"> ‘‘‘අකාමකො වාහි අහං චරාමි, එතෙන සච්චෙන සුවත්ථි හොතු;</div>
                    <div class="gathalast">හතං විසං ජීවතු යඤ්ඤදත්තො’.</div>
                </div>
                <div class="paragraph" para="104">
                    <span class="paranum">104</span>
                    <div class="gatha"> ‘‘සහ 
                        <pb ed="T" n="2.0592"/>
                        <pb ed="V" n="2.0404"/> සච්චෙ කතෙ මය්හං, විසවෙගෙන වෙධිතො;
                    </div>
                    <div class="gatha">අබුජ්ඣිත්වාන වුට්ඨාසි, අරොගො චාසි මාණවො;</div>
                    <div class="gathalast">සච්චෙන මෙ සමො නත්ථි, එසා මෙ සච්චපාරමී’’ති.</div>
                </div>
            </div>
            <div class="centre ct_sutta ending">කණ්හදීපායනචරියං එකාදසමං.</div>
        </div>
        <div class="subhead ct_sutta" node-id="491212">
            <span class="subhead ct_sutta">12. සුතසොමචරියා</span>
            <div class="subhead-contents">
                <div class="paragraph" para="105">
                    <span class="paranum">105</span>
                    <div class="gatha"> ‘‘පුනාපරං යදා හොමි, සුතසොමො මහීපති;</div>
                    <div class="gathalast">ගහිතො පොරිසාදෙන, බ්‍රාහ්මණෙ සඞ්ගරං සරිං.</div>
                </div>
                <div class="paragraph" para="106">
                    <span class="paranum">106</span>
                    <div class="gatha"> ‘‘ඛත්තියානං එකසතං, ආවුණිත්වා කරත්තලෙ;</div>
                    <div class="gathalast">එතෙසං පමිලාපෙත්වා, යඤ්ඤත්ථෙ උපනයී මමං.</div>
                </div>
                <div class="paragraph" para="107">
                    <span class="paranum">107</span>
                    <div class="gatha"> ‘‘අපුච්ඡි 
                        <pb ed="P" n="0.0101"/> මං පොරිසාදො, ‘කිං ත්වං ඉච්ඡසි නිස්සජං;
                    </div>
                    <div class="gathalast">යථාමති තෙ කාහාමි, යදි මෙ ත්වං පුනෙහිසි’.</div>
                </div>
                <div class="paragraph" para="108">
                    <span class="paranum">108</span>
                    <div class="gatha"> ‘‘තස්ස 
                        <pb ed="M" n="2.0418"/> පටිස්සුණිත්වාන, පණ්හෙ ආගමනං මම;
                    </div>
                    <div class="gathalast">උපගන්ත්වා පුරං රම්මං, රජ්ජං නිය්‍යාදයිං තදා.</div>
                </div>
                <div class="paragraph" para="109">
                    <span class="paranum">109</span>
                    <div class="gatha"> ‘‘අනුස්සරිත්වා සතං ධම්මං, පුබ්බකං ජිනසෙවිතං;</div>
                    <div class="gathalast">බ්‍රාහ්මණස්ස ධනං දත්වා, පොරිසාදං උපාගමිං.</div>
                </div>
                <div class="paragraph" para="110">
                    <span class="paranum">110</span>
                    <div class="gatha"> ‘‘නත්ථි මෙ සංසයො තත්ථ, ඝාතයිස්සති වා න වා;</div>
                    <div class="gatha">සච්චවාචානුරක්ඛන්තො, ජීවිතං චජිතුමුපාගමිං;</div>
                    <div class="gathalast">සච්චෙන මෙ සමො නත්ථි, එසා මෙ සච්චපාරමී’’ති.</div>
                </div>
            </div>
            <div class="centre ct_sutta ending">සුතසොමචරියං ද්වාදසමං.</div>
        </div>
        <div class="subhead ct_sutta" node-id="491213">
            <span class="subhead ct_sutta">13. සුවණ්ණසාමචරියා</span>
            <div class="subhead-contents">
                <div class="paragraph" para="111">
                    <span class="paranum">111</span>
                    <div class="gatha"> ‘‘සාමො 
                        <pb ed="T" n="2.0593"/>
                        <pb ed="V" n="2.0405"/> යදා වනෙ ආසිං, සක්කෙන අභිනිම්මිතො;
                    </div>
                    <div class="gathalast">පවනෙ සීහබ්‍යග්ඝෙ ච, මෙත්තායමුපනාමයිං.</div>
                </div>
                <div class="paragraph" para="112">
                    <span class="paranum">112</span>
                    <div class="gatha"> ‘‘සීහබ්‍යග්ඝෙහි දීපීහි, අච්ඡෙහි මහිසෙහි ච;</div>
                    <div class="gathalast">පසදමිගවරාහෙහි, පරිවාරෙත්වා වනෙ වසිං.</div>
                </div>
                <div class="paragraph" para="113">
                    <span class="paranum">113</span>
                    <div class="gatha"> ‘‘න මං කොචි උත්තසති, නපි භායාමි කස්සචි;</div>
                    <div class="gathalast">මෙත්තාබලෙනුපත්ථද්ධො, රමාමි පවනෙ තදා’’ති.</div>
                </div>
            </div>
            <div class="centre ct_sutta ending">සුවණ්ණසාමචරියං තෙරසමං.</div>
        </div>
        <div class="subhead ct_sutta" node-id="491214">
            <span class="subhead ct_sutta">14. එකරාජචරියා</span>
            <div class="subhead-contents">
                <div class="paragraph" para="114">
                    <span class="paranum">114</span>
                    <div class="gatha"> ‘‘පුනාපරං යදා හොමි, එකරාජාති විස්සුතො;</div>
                    <div class="gathalast">පරමං සීලං අධිට්ඨාය, පසාසාමි මහාමහිං.</div>
                </div>
                <div class="paragraph" para="115">
                    <span class="paranum">115</span>
                    <div class="gatha"> ‘‘දස කුසලකම්මපථෙ, වත්තාමි අනවසෙසතො;</div>
                    <div class="gathalast">චතූහි සඞ්ගහවත්ථූහි, සඞ්ගණ්හාමි 
                        <span class="note">(සඞ්ගහාමි (ක.))</span> මහාජනං.
                    </div>
                </div>
                <div class="paragraph" para="116">
                    <span class="paranum">116</span>
                    <div class="gatha"> ‘‘එවං මෙ අප්පමත්තස්ස, ඉධ ලොකෙ පරත්ථ ච;</div>
                    <div class="gathalast">දබ්බසෙනො 
                        <pb ed="P" n="0.0102"/> උපගන්ත්වා, අච්ඡින්දන්තො පුරං මම.
                    </div>
                </div>
                <div class="paragraph" para="117">
                    <span class="paranum">117</span>
                    <div class="gatha"> ‘‘රාජූපජීවෙ 
                        <pb ed="M" n="2.0419"/> නිගමෙ, සබලට්ඨෙ සරට්ඨකෙ;
                    </div>
                    <div class="gathalast">සබ්බං හත්ථගතං කත්වා, කාසුයා නිඛණී මමං.</div>
                </div>
                <div class="paragraph" para="118">
                    <span class="paranum">118</span>
                    <div class="gatha"> ‘‘අමච්චමණ්ඩලං රජ්ජං, ඵීතං අන්තෙපුරං මම;</div>
                    <div class="gathalast">අච්ඡින්දිත්වාන ගහිතං, පියං පුත්තංව පස්සහං;</div>
                    <div class="gathalast">මෙත්තාය මෙ සමො නත්ථි, එසා මෙ මෙත්තාපාරමී’’ති.</div>
                </div>
            </div>
            <div class="centre ct_sutta ending">එකරාජචරියං චුද්දසමං.</div>
        </div>
        <div class="subhead ct_sutta" node-id="491215">
            <span class="subhead ct_sutta">15. මහාලොමහංසචරියා</span>
            <div class="subhead-contents">
                <div class="paragraph" para="119">
                    <span class="paranum">119</span>
                    <div class="gatha"> ‘‘සුසානෙ 
                        <pb ed="T" n="2.0594"/>
                        <pb ed="V" n="2.0406"/> සෙය්‍යං කප්පෙමි, ඡවට්ඨිකං උපනිධායහං;
                    </div>
                    <div class="gathalast">ගාමණ්ඩලා 
                        <span class="note">(ගොමණ්ඩලා (සී.), ගාමමණ්ඩලා (ස්‍යා.))</span> උපාගන්ත්වා, රූපං දස්සෙන්තිනප්පකං.
                    </div>
                </div>
                <div class="paragraph" para="120">
                    <span class="paranum">120</span>
                    <div class="gatha"> ‘‘අපරෙ ගන්ධමාලඤ්ච, භොජනං විවිධං බහුං;</div>
                    <div class="gathalast">උපායනානූපනෙන්ති, හට්ඨා සංවිග්ගමානසා.</div>
                </div>
                <div class="paragraph" para="121">
                    <span class="paranum">121</span>
                    <div class="gatha"> ‘‘යෙ මෙ දුක්ඛං උපහරන්ති, යෙ ච දෙන්ති සුඛං මම;</div>
                    <div class="gathalast">සබ්බෙසං සමකො හොමි, දයා කොපො න විජ්ජති.</div>
                </div>
                <div class="paragraph" para="122">
                    <span class="paranum">122</span>
                    <div class="gatha"> ‘‘සුඛදුක්ඛෙ තුලාභූතො, යසෙසු අයසෙසු ච;</div>
                    <div class="gathalast">සබ්බත්ථ සමකො හොමි, එසා මෙ උපෙක්ඛාපාරමී’’ති.</div>
                </div>
            </div>
            <div class="centre ct_sutta ending">මහාලොමහංසචරියං පන්නරසමං.</div>
        </div>
    </div>
    <div class="centre ct_vagga ending">යුධඤ්ජයවග්ගො තතියො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">යුධඤ්ජයො සොමනස්සො, අයොඝරභිසෙන ච;</div>
        <div class="gathalast ct_vagga">සොණනන්දො මූගපක්ඛො, කපිරාජා සච්චසව්හයො.</div>
        <div class="ct_vagga gatha">වට්ටකො මච්ඡරාජා ච, කණ්හදීපායනො ඉසි;</div>
        <div class="ct_vagga gatha">සුතසොමො පුන ආසිං 
            <span class="note">(ආසි (ස්‍යා.))</span>, සාමො ච එකරාජහු;
        </div>
        <div class="gathalast ct_vagga">උපෙක්ඛාපාරමී ආසි, ඉති වුත්ථං 
            <span class="note">(වුත්තං (සබ්බත්ථ) අට්ඨකථා ඔලොකෙතබ්බා)</span> මහෙසිනා.
        </div>
        <div class="ct_vagga gatha">එවං 
            <pb ed="M" n="2.0420"/> බහුබ්බිධං දුක්ඛං, සම්පත්තී ච බහුබ්බිධා 
            <span class="note">(සම්පත්ති ච බහුවිධා (සී.), සම්පත්තිං ච බහුවිධං (ක.))</span>;
        </div>
        <div class="gathalast ct_vagga">භවාභවෙ අනුභවිත්වා, පත්තො සම්බොධිමුත්තමං.</div>
        <div class="ct_vagga gatha">දත්වා දාතබ්බකං දානං, සීලං පූරෙත්වා අසෙසතො;</div>
        <div class="gathalast ct_vagga">නෙක්ඛම්මෙ පාරමිං ගන්ත්වා, පත්තො සම්බොධිමුත්තමං.</div>
        <div class="ct_vagga gatha">පණ්ඩිතෙ 
            <pb ed="T" n="2.0595"/> පරිපුච්ඡිත්වා, වීරියං කත්වාන මුත්තමං;
        </div>
        <div class="gathalast ct_vagga">ඛන්තියා පාරමිං ගන්ත්වා, පත්තො සම්බොධිමුත්තමං.</div>
        <div class="ct_vagga gatha">කත්වා දළ්හමධිට්ඨානං, සච්චවාචානුරක්ඛිය;</div>
        <div class="gathalast ct_vagga">මෙත්තාය 
            <pb ed="P" n="0.0103"/> පාරමිං ගන්ත්වා, පත්තො සම්බොධිමුත්තමං.
        </div>
        <div class="ct_vagga gatha">ලාභාලාභෙ 
            <pb ed="V" n="2.0407"/> යසායසෙ, සම්මානනාවමානනෙ;
        </div>
        <div class="gathalast ct_vagga">සබ්බත්ථ සමකො හුත්වා, පත්තො සම්බොධිමුත්තමං.</div>
        <div class="ct_vagga gatha">කොසජ්ජං භයතො දිස්වා, වීරියාරම්භඤ්ච ඛෙමතො;</div>
        <div class="gathalast ct_vagga">ආරද්ධවීරියා හොථ, එසා බුද්ධානුසාසනී.</div>
        <div class="ct_vagga gatha">විවාදං භයතො දිස්වා, අවිවාදඤ්ච ඛෙමතො;</div>
        <div class="gathalast ct_vagga">සමග්ගා සඛිලා හොථ, එසා බුද්ධානුසාසනී.</div>
        <div class="ct_vagga gatha">පමාදං භයතො දිස්වා, අප්පමාදඤ්ච ඛෙමතො;</div>
        <div class="gathalast ct_vagga">භාවෙථට්ඨඞ්ගිකං මග්ගං, එසා බුද්ධානුසාසනී.</div>
        <div class="bodytext ct_vagga">ඉත්ථං සුදං භගවා අත්තනො පුබ්බචරියං සම්භාවයමානො බුද්ධාපදානියං නාම ධම්මපරියායං අභාසිත්ථාති.</div>
    </div>
</div>
<chapter-ending/>
<div class="centre ct_book ending">චරියාපිටකං නිට්ඨිතං.</div>