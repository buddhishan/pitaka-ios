<div class="chapter ct_vagga" node-id="38340">
    <span class="chapter ct_vagga">25. භික්ඛුවග්ගො</span>
    <div class="chapter-contents">
        <div class="paragraph" para="360">
            <span class="paranum">360</span>
            <div class="gatha"> චක්ඛුනා සංවරො සාධු, සාධු සොතෙන සංවරො;</div>
            <div class="gathalast">ඝානෙන සංවරො සාධු, සාධු ජිව්හාය සංවරො.</div>
        </div>
        <div class="paragraph" para="361">
            <span class="paranum">361</span>
            <div class="gatha"> කායෙන සංවරො සාධු, සාධු වාචාය සංවරො;</div>
            <div class="gatha">මනසා සංවරො සාධු, සාධු සබ්බත්ථ සංවරො;</div>
            <div class="gathalast">සබ්බත්ථ සංවුතො භික්ඛු, සබ්බදුක්ඛා පමුච්චති.</div>
        </div>
        <div class="paragraph" para="362">
            <span class="paranum">362</span>
            <div class="gatha"> හත්ථසංයතො පාදසංයතො, වාචාසංයතො සංයතුත්තමො;</div>
            <div class="gathalast">අජ්ඣත්තරතො සමාහිතො, එකො සන්තුසිතො තමාහු භික්ඛුං.</div>
        </div>
        <div class="paragraph" para="363">
            <span class="paranum">363</span>
            <div class="gatha"> යො 
                <pb ed="V" n="0.0059"/> මුඛසංයතො භික්ඛු, මන්තභාණී අනුද්ධතො;
            </div>
            <div class="gathalast">අත්ථං ධම්මඤ්ච දීපෙති, මධුරං තස්ස භාසිතං.</div>
        </div>
        <div class="paragraph" para="364">
            <span class="paranum">364</span>
            <div class="gatha"> ධම්මාරාමො 
                <pb ed="M" n="0.0066"/>
                <pb ed="P" n="0.0053"/>
                <pb ed="T" n="0.0065"/> ධම්මරතො, ධම්මං අනුවිචින්තයං;
            </div>
            <div class="gathalast">ධම්මං අනුස්සරං භික්ඛු, සද්ධම්මා න පරිහායති.</div>
        </div>
        <div class="paragraph" para="365">
            <span class="paranum">365</span>
            <div class="gatha"> සලාභං නාතිමඤ්ඤෙය්‍ය, නාඤ්ඤෙසං පිහයං චරෙ;</div>
            <div class="gathalast">අඤ්ඤෙසං පිහයං භික්ඛු, සමාධිං නාධිගච්ඡති.</div>
        </div>
        <div class="paragraph" para="366">
            <span class="paranum">366</span>
            <div class="gatha"> අප්පලාභොපි චෙ භික්ඛු, සලාභං නාතිමඤ්ඤති;</div>
            <div class="gathalast">තං වෙ දෙවා පසංසන්ති, සුද්ධාජීවිං අතන්දිතං.</div>
        </div>
        <div class="paragraph" para="367">
            <span class="paranum">367</span>
            <div class="gatha"> සබ්බසො නාමරූපස්මිං, යස්ස නත්ථි මමායිතං;</div>
            <div class="gathalast">අසතා ච න සොචති, ස වෙ ‘‘භික්ඛූ’’ති වුච්චති.</div>
        </div>
        <div class="paragraph" para="368">
            <span class="paranum">368</span>
            <div class="gatha"> මෙත්තාවිහාරී යො භික්ඛු, පසන්නො බුද්ධසාසනෙ;</div>
            <div class="gathalast">අධිගච්ඡෙ පදං සන්තං, සඞ්ඛාරූපසමං සුඛං.</div>
        </div>
        <div class="paragraph" para="369">
            <span class="paranum">369</span>
            <div class="gatha"> සිඤ්ච භික්ඛු ඉමං නාවං, සිත්තා තෙ ලහුමෙස්සති;</div>
            <div class="gathalast">ඡෙත්වා රාගඤ්ච දොසඤ්ච, තතො නිබ්බානමෙහිසි.</div>
        </div>
        <div class="paragraph" para="370">
            <span class="paranum">370</span>
            <div class="gatha"> පඤ්ච ඡින්දෙ පඤ්ච ජහෙ, පඤ්ච චුත්තරි භාවයෙ;</div>
            <div class="gathalast">පඤ්ච සඞ්ගාතිගො භික්ඛු, ‘‘ඔඝතිණ්ණො’’ති වුච්චති.</div>
        </div>
        <div class="paragraph" para="371">
            <span class="paranum">371</span>
            <div class="gatha"> ඣාය භික්ඛු 
                <span class="note">(ඣාය තුවං භික්ඛු (?))</span> මා පමාදො 
                <span class="note">(මා ච පමාදො (සී. ස්‍යා. පී.))</span>, මා තෙ කාමගුණෙ රමෙස්සු 
                <span class="note">(භමස්සු (සී. පී.), භවස්සු (ස්‍යා.), රමස්සු (ක.))</span> චිත්තං;
            </div>
            <div class="gathalast">මා ලොහගුළං ගිලී පමත්තො, මා කන්දි ‘‘දුක්ඛමිද’’න්ති ඩය්හමානො.</div>
        </div>
        <div class="paragraph" para="372">
            <span class="paranum">372</span>
            <div class="gatha"> නත්ථි ඣානං අපඤ්ඤස්ස, පඤ්ඤා නත්ථි අඣායතො 
                <span class="note">(අජ්ඣායිනො (ක.))</span>;
            </div>
            <div class="gathalast">යම්හි ඣානඤ්ච පඤ්ඤා ච, ස වෙ නිබ්බානසන්තිකෙ.</div>
        </div>
        <div class="paragraph" para="373">
            <span class="paranum">373</span>
            <div class="gatha"> සුඤ්ඤාගාරං 
                <pb ed="M" n="0.0067"/>
                <pb ed="V" n="0.0060"/>
                <pb ed="P" n="0.0054"/>
                <pb ed="T" n="0.0066"/> පවිට්ඨස්ස, සන්තචිත්තස්ස භික්ඛුනො;
            </div>
            <div class="gathalast">අමානුසී රති හොති, සම්මා ධම්මං විපස්සතො.</div>
        </div>
        <div class="paragraph" para="374">
            <span class="paranum">374</span>
            <div class="gatha"> යතො යතො සම්මසති, ඛන්ධානං උදයබ්බයං;</div>
            <div class="gathalast">ලභතී 
                <span class="note">(ලභති (පී.), ලභතෙ (ක.))</span> පීතිපාමොජ්ජං, අමතං තං විජානතං.
            </div>
        </div>
        <div class="paragraph" para="375">
            <span class="paranum">375</span>
            <div class="gatha"> තත්‍රායමාදි භවති, ඉධ පඤ්ඤස්ස භික්ඛුනො;</div>
            <div class="gathalast">ඉන්ද්‍රියගුත්ති සන්තුට්ඨි, පාතිමොක්ඛෙ ච සංවරො.</div>
        </div>
        <div class="paragraph" para="376">
            <span class="paranum">376</span>
            <div class="gatha"> මිත්තෙ භජස්සු කල්‍යාණෙ, සුද්ධාජීවෙ අතන්දිතෙ;</div>
            <div class="gatha">පටිසන්ථාරවුත්‍යස්ස 
                <span class="note">(පටිසන්ධාරවුත්‍යස්ස (ක.))</span>, ආචාරකුසලො සියා;
            </div>
            <div class="gathalast">තතො පාමොජ්ජබහුලො, දුක්ඛස්සන්තං කරිස්සති.</div>
        </div>
        <div class="paragraph" para="377">
            <span class="paranum">377</span>
            <div class="gatha"> වස්සිකා විය පුප්ඵානි, මද්දවානි 
                <span class="note">(මජ්ජවානි (ක. ටීකා) පච්චවානි (ක. අට්ඨ.))</span> පමුඤ්චති;
            </div>
            <div class="gathalast">එවං රාගඤ්ච දොසඤ්ච, විප්පමුඤ්චෙථ භික්ඛවො.</div>
        </div>
        <div class="paragraph" para="378">
            <span class="paranum">378</span>
            <div class="gatha"> සන්තකායො සන්තවාචො, සන්තවා සුසමාහිතො 
                <span class="note">(සන්තමනො සුසමාහිතො (ස්‍යා. පී.), සන්තමනො සමාහිතො (ක.))</span>;
            </div>
            <div class="gathalast">වන්තලොකාමිසො භික්ඛු, ‘‘උපසන්තො’’ති වුච්චති.</div>
        </div>
        <div class="paragraph" para="379">
            <span class="paranum">379</span>
            <div class="gatha"> අත්තනා චොදයත්තානං, පටිමංසෙථ අත්තනා 
                <span class="note">(පටිමාසෙ අත්තමත්තනා (සී. පී.), පටිමංසෙ තමත්තනා (ස්‍යා.))</span>;
            </div>
            <div class="gathalast">සො අත්තගුත්තො සතිමා, සුඛං භික්ඛු විහාහිසි.</div>
        </div>
        <div class="paragraph" para="380">
            <span class="paranum">380</span>
            <div class="gatha"> අත්තා හි අත්තනො නාථො, (කො හි නාථො පරො සියා) 
                <span class="note">(( ) විදෙසපොත්ථකෙසු නත්ථි)</span>
            </div>
            <div class="gatha">අත්තා හි අත්තනො ගති;</div>
            <div class="gathalast">තස්මා සංයමමත්තානං 
                <span class="note">(සංයමය’ත්තානං (සී. පී.))</span>, අස්සං භද්‍රංව වාණිජො.
            </div>
        </div>
        <div class="paragraph" para="381">
            <span class="paranum">381</span>
            <div class="gatha"> පාමොජ්ජබහුලො 
                <pb ed="M" n="0.0068"/> භික්ඛු, පසන්නො බුද්ධසාසනෙ;
            </div>
            <div class="gathalast">අධිගච්ඡෙ පදං සන්තං, සඞ්ඛාරූපසමං සුඛං.</div>
        </div>
        <div class="paragraph" para="382">
            <span class="paranum">382</span>
            <div class="gatha"> යො 
                <pb ed="V" n="0.0061"/>
                <pb ed="P" n="0.0055"/> හවෙ දහරො භික්ඛු, යුඤ්ජති බුද්ධසාසනෙ;
            </div>
            <div class="gathalast">සොමං 
                <pb ed="T" n="0.0067"/>
                <span class="note">(සො ඉමං (සී. ස්‍යා. කං. පී.))</span> ලොකං පභාසෙති, අබ්භා මුත්තොව චන්දිමා.
            </div>
        </div>
    </div>
    <div class="centre ct_vagga ending">භික්ඛුවග්ගො පඤ්චවීසතිමො නිට්ඨිතො.</div>
</div>