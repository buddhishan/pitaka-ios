<div class="namothassa"> නමො තස්ස භගවතො අරහතො සම්මාසම්බුද්ධස්ස</div>
<div class="nikaya ct_nikaya">
    <span class="nikaya ct_nikaya">ඛුද්දකනිකායෙ</span>
</div>
<div class="book ct_book">
    <span class="book ct_book">බුද්ධවංසපාළි</span>
</div>
<div class="chapter ct_vagga" node-id="48100">
    <span class="chapter ct_vagga">1. රතනචඞ්කමනකණ්ඩං</span>
    <div class="chapter-contents">
        <div class="paragraph" para="1">
            <span class="paranum">1</span>
            <div class="gatha"> බ්‍රහ්මා 
                <pb ed="T" n="2.0405"/>
                <pb ed="M" n="2.0299"/>
                <pb ed="V" n="2.0287"/>
                <pb ed="P" n="0.0001"/> ච ලොකාධිපතී සහම්පතී 
                <span class="note">(සහම්පති (ස්‍යා. කං.))</span>, කතඤ්ජලී අනධිවරං අයාචථ;
            </div>
            <div class="gathalast">‘‘සන්තීධ සත්තාප්පරජක්ඛජාතිකා, දෙසෙහි ධම්මං අනුකම්පිමං පජං’’.</div>
        </div>
        <div class="paragraph" para="2">
            <span class="paranum">2</span>
            <div class="gatha"> සම්පන්නවිජ්ජාචරණස්ස තාදිනො, ජුතින්ධරස්සන්තිමදෙහධාරිනො;</div>
            <div class="gathalast">තථාගතස්සප්පටිපුග්ගලස්ස, උප්පජ්ජි කාරුඤ්ඤතා සබ්බසත්තෙ.</div>
        </div>
        <div class="paragraph" para="3">
            <span class="paranum">3</span>
            <div class="gatha"> ‘‘න හෙතෙ ජානන්ති සදෙවමානුසා, බුද්ධො අයං කීදිසකො නරුත්තමො;</div>
            <div class="gathalast">ඉද්ධිබලං පඤ්ඤාබලඤ්ච කීදිසං, බුද්ධබලං ලොකහිතස්ස කීදිසං.</div>
        </div>
        <div class="paragraph" para="4">
            <span class="paranum">4</span>
            <div class="gatha"> ‘‘න 
                <pb ed="T" n="2.0406"/> හෙතෙ ජානන්ති සදෙවමානුසා, බුද්ධො අයං එදිසකො නරුත්තමො;
            </div>
            <div class="gathalast">ඉද්ධිබලං පඤ්ඤාබලඤ්ච එදිසං, බුද්ධබලං ලොකහිතස්ස එදිසං.</div>
        </div>
        <div class="paragraph" para="5">
            <span class="paranum">5</span>
            <div class="gatha"> ‘‘හන්දාහං 
                <pb ed="M" n="2.0300"/>
                <pb ed="V" n="2.0288"/> දස්සයිස්සාමි, බුද්ධබලමනුත්තරං;
            </div>
            <div class="gathalast">චඞ්කමං මාපයිස්සාමි, නභෙ රතනමණ්ඩිතං’’.</div>
        </div>
        <div class="paragraph" para="6">
            <span class="paranum">6</span>
            <div class="gatha"> භුම්මා මහාරාජිකා තාවතිංසා, යාමා ච දෙවා තුසිතා ච නිම්මිතා;</div>
            <div class="gathalast">පරනිම්මිතා යෙපි ච බ්‍රහ්මකායිකා, ආනන්දිතා විපුලමකංසු ඝොසං.</div>
        </div>
        <div class="paragraph" para="7">
            <span class="paranum">7</span>
            <div class="gatha"> ඔභාසිතා 
                <pb ed="P" n="0.0002"/> ච පථවී සදෙවකා, පුථූ ච ලොකන්තරිකා අසංවුතා;
            </div>
            <div class="gathalast">තමො ච තිබ්බො විහතො තදා අහු, දිස්වාන අච්ඡෙරකං පාටිහීරං.</div>
        </div>
        <div class="paragraph" para="8">
            <span class="paranum">8</span>
            <div class="gatha"> සදෙවගන්ධබ්බමනුස්සරක්ඛසෙ, ආභා උළාරා විපුලා අජායථ;</div>
            <div class="gathalast">ඉමස්මිං 
                <pb ed="T" n="2.0407"/> ලොකෙ පරස්මිඤ්චොභයස්මිං 
                <span class="note">(පරස්මිං චූභයෙ (ස්‍යා. කං.))</span>, අධො ච උද්ධං තිරියඤ්ච විත්ථතං.
            </div>
        </div>
        <div class="paragraph" para="9">
            <span class="paranum">9</span>
            <div class="gatha"> සත්තුත්තමො අනධිවරො විනායකො, සත්ථා අහූ දෙවමනුස්සපූජිතො;</div>
            <div class="gathalast">මහානුභාවො සතපුඤ්ඤලක්ඛණො, දස්සෙසි අච්ඡෙරකං පාටිහීරං.</div>
        </div>
        <div class="paragraph" para="10">
            <span class="paranum">10</span>
            <div class="gatha"> සො යාචිතො දෙවවරෙන චක්ඛුමා, අත්ථං සමෙක්ඛිත්වා තදා නරුත්තමො;</div>
            <div class="gathalast">චඞ්කමං 
                <span class="note">(චඞ්කමං තත්ථ (සී.))</span> මාපයි ලොකනායකො, සුනිට්ඨිතං සබ්බරතනනිම්මිතං.
            </div>
        </div>
        <div class="paragraph" para="11">
            <span class="paranum">11</span>
            <div class="gatha"> ඉද්ධී ච ආදෙසනානුසාසනී, තිපාටිහීරෙ භගවා වසී අහු;</div>
            <div class="gathalast">චඞ්කමං මාපයි ලොකනායකො, සුනිට්ඨිතං සබ්බරතනනිම්මිතං.</div>
        </div>
        <div class="paragraph" para="12">
            <span class="paranum">12</span>
            <div class="gatha"> දසසහස්සීලොකධාතුයා, සිනෙරුපබ්බතුත්තමෙ;</div>
            <div class="gathalast">ථම්භෙව දස්සෙසි පටිපාටියා, චඞ්කමෙ රතනාමයෙ.</div>
        </div>
        <div class="paragraph" para="13">
            <span class="paranum">13</span>
            <div class="gatha"> දසසහස්සී 
                <pb ed="T" n="2.0408"/> අතික්කම්ම, චඞ්කමං මාපයී ජිනො;
            </div>
            <div class="gathalast">සබ්බසොණ්ණමයා පස්සෙ, චඞ්කමෙ රතනාමයෙ.</div>
        </div>
        <div class="paragraph" para="14">
            <span class="paranum">14</span>
            <div class="gatha"> තුලාසඞ්ඝාටානුවග්ගා 
                <pb ed="M" n="2.0301"/>, සොවණ්ණඵලකත්ථතා;
            </div>
            <div class="gathalast">වෙදිකා සබ්බසොවණ්ණා, දුභතො පස්සෙසු නිම්මිතා.</div>
        </div>
        <div class="paragraph" para="15">
            <span class="paranum">15</span>
            <div class="gatha"> මණිමුත්තාවාලුකාකිණ්ණා, නිම්මිතො රතනාමයො;</div>
            <div class="gathalast">ඔභාසෙති දිසා සබ්බා, සතරංසීව උග්ගතො.</div>
        </div>
        <div class="paragraph" para="16">
            <span class="paranum">16</span>
            <div class="gatha"> තස්මිං චඞ්කමනෙ ධීරො, ද්වත්තිංසවරලක්ඛණො;</div>
            <div class="gathalast">විරොචමානො සම්බුද්ධො, චඞ්කමෙ චඞ්කමී ජිනො.</div>
        </div>
        <div class="paragraph" para="17">
            <span class="paranum">17</span>
            <div class="gatha"> දිබ්බං මන්දාරවං පුප්ඵං, පදුමං පාරිඡත්තකං;</div>
            <div class="gathalast">චඞ්කමනෙ ඔකිරන්ති, සබ්බෙ දෙවා සමාගතා.</div>
        </div>
        <div class="paragraph" para="18">
            <span class="paranum">18</span>
            <div class="gatha"> පස්සන්ති තං දෙවසඞ්ඝා, දසසහස්සී පමොදිතා;</div>
            <div class="gathalast">නමස්සමානා නිපතන්ති, තුට්ඨහට්ඨා පමොදිතා.</div>
        </div>
        <div class="paragraph" para="19">
            <span class="paranum">19</span>
            <div class="gatha"> තාවතිංසා 
                <pb ed="V" n="2.0289"/> ච යාමා ච, තුසිතා චාපි දෙවතා;
            </div>
            <div class="gathalast">නිම්මානරතිනො දෙවා, යෙ දෙවා වසවත්තිනො;</div>
            <div class="gathalast">උදග්ගචිත්තා සුමනා, පස්සන්ති ලොකනායකං.</div>
        </div>
        <div class="paragraph" para="20">
            <span class="paranum">20</span>
            <div class="gatha"> සදෙවගන්ධබ්බමනුස්සරක්ඛසා, නාගා සුපණ්ණා අථ වාපි කින්නරා;</div>
            <div class="gathalast">පස්සන්ති 
                <pb ed="P" n="0.0003"/> තං ලොකහිතානුකම්පකං, නභෙව අච්චුග්ගතචන්දමණ්ඩලං.
            </div>
        </div>
        <div class="paragraph" para="21">
            <span class="paranum">21</span>
            <div class="gatha"> ආභස්සරා 
                <pb ed="T" n="2.0409"/> සුභකිණ්හා, වෙහප්ඵලා අකනිට්ඨා ච දෙවතා;
            </div>
            <div class="gathalast">සුසුද්ධසුක්කවත්ථවසනා, තිට්ඨන්ති පඤ්ජලීකතා.</div>
        </div>
        <div class="paragraph" para="22">
            <span class="paranum">22</span>
            <div class="gatha"> මුඤ්චන්ති පුප්ඵං පන පඤ්චවණ්ණිකං, මන්දාරවං චන්දනචුණ්ණමිස්සිතං;</div>
            <div class="gathalast">භමෙන්ති චෙලානි ච අම්බරෙ තදා, ‘‘අහො ජිනො ලොකහිතානුකම්පකො.</div>
        </div>
        <div class="paragraph" para="23">
            <span class="paranum">23</span>
            <div class="gatha"> ‘‘තුවං සත්ථා ච කෙතූ ච, ධජො යූපො ච පාණිනං;</div>
            <div class="gathalast">පරායනො පතිට්ඨා ච, දීපො ච ද්විපදුත්තමො 
                <span class="note">(දිපදුත්තමො (සී. ස්‍යා.))</span>.
            </div>
        </div>
        <div class="paragraph" para="24">
            <span class="paranum">24</span>
            <div class="gatha"> ‘‘දසසහස්සීලොකධාතුයා, දෙවතායො මහිද්ධිකා;</div>
            <div class="gathalast">පරිවාරෙත්වා නමස්සන්ති, තුට්ඨහට්ඨා පමොදිතා.</div>
        </div>
        <div class="paragraph" para="25">
            <span class="paranum">25</span>
            <div class="gatha"> ‘‘දෙවතා දෙවකඤ්ඤා ච, පසන්නා තුට්ඨමානසා;</div>
            <div class="gathalast">පඤ්චවණ්ණිකපුප්ඵෙහි, පූජයන්ති නරාසභං.</div>
        </div>
        <div class="paragraph" para="26">
            <span class="paranum">26</span>
            <div class="gatha"> ‘‘පස්සන්ති 
                <pb ed="M" n="2.0302"/> තං දෙවසඞ්ඝා, පසන්නා තුට්ඨමානසා;
            </div>
            <div class="gathalast">පඤ්චවණ්ණිකපුප්ඵෙහි, පූජයන්ති නරාසභං.</div>
        </div>
        <div class="paragraph" para="27">
            <span class="paranum">27</span>
            <div class="gatha"> ‘‘අහො අච්ඡරියං ලොකෙ, අබ්භුතං ලොමහංසනං;</div>
            <div class="gathalast">න මෙදිසං භූතපුබ්බං, අච්ඡෙරං ලොමහංසනං’’.</div>
        </div>
        <div class="paragraph" para="28">
            <span class="paranum">28</span>
            <div class="gatha"> සකසකම්හි භවනෙ, නිසීදිත්වාන දෙවතා;</div>
            <div class="gathalast">හසන්ති තා මහාහසිතං, දිස්වානච්ඡෙරකං නභෙ.</div>
        </div>
        <div class="paragraph" para="29">
            <span class="paranum">29</span>
            <div class="gatha"> ආකාසට්ඨා ච භූමට්ඨා, තිණපන්ථනිවාසිනො;</div>
            <div class="gathalast">කතඤ්ජලී නමස්සන්ති, තුට්ඨහට්ඨා පමොදිතා.</div>
        </div>
        <div class="paragraph" para="30">
            <span class="paranum">30</span>
            <div class="gatha"> යෙපි 
                <pb ed="T" n="2.0410"/> දීඝායුකා නාගා, පුඤ්ඤවන්තො මහිද්ධිකා;
            </div>
            <div class="gathalast">පමොදිතා නමස්සන්ති, පූජයන්ති නරුත්තමං.</div>
        </div>
        <div class="paragraph" para="31">
            <span class="paranum">31</span>
            <div class="gatha"> සඞ්ගීතියො පවත්තෙන්ති, අම්බරෙ අනිලඤ්ජසෙ;</div>
            <div class="gathalast">චම්මනද්ධානි වාදෙන්ති, දිස්වානච්ඡෙරකං නභෙ.</div>
        </div>
        <div class="paragraph" para="32">
            <span class="paranum">32</span>
            <div class="gatha"> සඞ්ඛා ච පණවා චෙව, අථොපි ඩිණ්ඩිමා 
                <span class="note">(ඩෙණ්ඩිමා (සී.))</span> බහූ;
            </div>
            <div class="gathalast">අන්තලික්ඛස්මිං වජ්ජන්ති, දිස්වානච්ඡෙරකං නභෙ.</div>
        </div>
        <div class="paragraph" para="33">
            <span class="paranum">33</span>
            <div class="gatha"> අබ්භුතො 
                <pb ed="V" n="2.0290"/> වත නො අජ්ජ, උප්පජ්ජි ලොමහංසනො;
            </div>
            <div class="gathalast">ධුවමත්ථසිද්ධිං ලභාම, ඛණො නො පටිපාදිතො.</div>
        </div>
        <div class="paragraph" para="34">
            <span class="paranum">34</span>
            <div class="gatha"> බුද්ධොති තෙසං සුත්වාන, පීති උප්පජ්ජි තාවදෙ;</div>
            <div class="gathalast">බුද්ධො බුද්ධොති කථයන්තා, තිට්ඨන්ති පඤ්ජලීකතා.</div>
        </div>
        <div class="paragraph" para="35">
            <span class="paranum">35</span>
            <div class="gatha"> හිඞ්කාරා සාධුකාරා ච 
                <span class="note">(හිඞ්කාරං සාධුකාරඤ්ච (සී. ස්‍යා.))</span>, උක්කුට්ඨි සම්පහංසනං 
                <span class="note">(සම්පසාදනං (සී.), සම්පනාදනං (ස්‍යා.))</span>;
            </div>
            <div class="gathalast">පජා ච විවිධා ගගනෙ, වත්තෙන්ති පඤ්ජලීකතා.</div>
        </div>
        <div class="paragraph" para="36">
            <span class="paranum">36</span>
            <div class="gatha"> ගායන්ති සෙළෙන්ති ච වාදයන්ති ච, භුජානි පොථෙන්ති ච නච්චයන්ති ච;</div>
            <div class="gathalast">මුඤ්චන්ති පුප්ඵං පන පඤ්චවණ්ණිකං, මන්දාරවං චන්දනචුණ්ණමිස්සිතං.</div>
        </div>
        <div class="paragraph" para="37">
            <span class="paranum">37</span>
            <div class="gatha"> ‘‘යථා 
                <pb ed="P" n="0.0004"/> තුය්හං මහාවීර, පාදෙසු චක්කලක්ඛණං;
            </div>
            <div class="gathalast">ධජවජිරපටාකා, වඩ්ඪමානඞ්කුසාචිතං.</div>
        </div>
        <div class="paragraph" para="38">
            <span class="paranum">38</span>
            <div class="gatha"> ‘‘රූපෙ 
                <pb ed="M" n="2.0303"/> සීලෙ සමාධිම්හි, පඤ්ඤාය ච අසාදිසො;
            </div>
            <div class="gathalast">විමුත්තියා අසමසමො, ධම්මචක්කප්පවත්තනෙ.</div>
        </div>
        <div class="paragraph" para="39">
            <span class="paranum">39</span>
            <div class="gatha"> ‘‘දසනාගබලං 
                <pb ed="T" n="2.0411"/> කායෙ, තුය්හං පාකතිකං බලං;
            </div>
            <div class="gathalast">ඉද්ධිබලෙන අසමො, ධම්මචක්කප්පවත්තනෙ.</div>
        </div>
        <div class="paragraph" para="40">
            <span class="paranum">40</span>
            <div class="gatha"> ‘‘එවං සබ්බගුණූපෙතං, සබ්බඞ්ගසමුපාගතං;</div>
            <div class="gathalast">මහාමුනිං කාරුණිකං, ලොකනාථං නමස්සථ.</div>
        </div>
        <div class="paragraph" para="41">
            <span class="paranum">41</span>
            <div class="gatha"> ‘‘අභිවාදනං ථොමනඤ්ච, වන්දනඤ්ච පසංසනං;</div>
            <div class="gathalast">නමස්සනඤ්ච පූජඤ්ච, සබ්බං අරහසී තුවං.</div>
        </div>
        <div class="paragraph" para="42">
            <span class="paranum">42</span>
            <div class="gatha"> ‘‘යෙ කෙචි ලොකෙ වන්දනෙය්‍යා, වන්දනං අරහන්ති යෙ;</div>
            <div class="gathalast">සබ්බසෙට්ඨො මහාවීර, සදිසො තෙ න විජ්ජති.</div>
        </div>
        <div class="paragraph" para="43">
            <span class="paranum">43</span>
            <div class="gatha"> ‘‘සාරිපුත්තො මහාපඤ්ඤො, සමාධිජ්ඣානකොවිදො;</div>
            <div class="gathalast">ගිජ්ඣකූටෙ ඨිතොයෙව, පස්සති ලොකනායකං.</div>
        </div>
        <div class="paragraph" para="44">
            <span class="paranum">44</span>
            <div class="gatha"> ‘‘සුඵුල්ලං සාලරාජංව, චන්දංව ගගනෙ යථා;</div>
            <div class="gathalast">මජ්ඣන්හිකෙව 
                <span class="note">(මජ්ඣන්තිකෙව (සබ්බත්ථ))</span> සූරියං, ඔලොකෙසි නරාසභං.
            </div>
        </div>
        <div class="paragraph" para="45">
            <span class="paranum">45</span>
            <div class="gatha"> ‘‘ජලන්තං දීපරුක්ඛංව, තරුණසූරියංව උග්ගතං;</div>
            <div class="gathalast">බ්‍යාමප්පභානුරඤ්ජිතං, ධීරං පස්සති ලොකනායකං.</div>
        </div>
        <div class="paragraph" para="46">
            <span class="paranum">46</span>
            <div class="gatha"> ‘‘පඤ්චන්නං භික්ඛුසතානං, කතකිච්චාන තාදිනං;</div>
            <div class="gathalast">ඛීණාසවානං විමලානං, ඛණෙන සන්නිපාතයි.</div>
        </div>
        <div class="paragraph" para="47">
            <span class="paranum">47</span>
            <div class="gatha"> ‘‘ලොකප්පසාදනං 
                <pb ed="V" n="2.0291"/> නාම, පාටිහීරං නිදස්සයි;
            </div>
            <div class="gathalast">අම්හෙපි තත්ථ ගන්ත්වාන, වන්දිස්සාම මයං ජිනං.</div>
        </div>
        <div class="paragraph" para="48">
            <span class="paranum">48</span>
            <div class="gatha"> ‘‘එථ සබ්බෙ ගමිස්සාම, පුච්ඡිස්සාම මයං ජිනං;</div>
            <div class="gathalast">කඞ්ඛං විනොදයිස්සාම, පස්සිත්වා ලොකනායකං’’.</div>
        </div>
        <div class="paragraph" para="49">
            <span class="paranum">49</span>
            <div class="gatha"> සාධූති 
                <pb ed="T" n="2.0412"/> තෙ පටිස්සුත්වා, නිපකා සංවුතින්ද්‍රියා;
            </div>
            <div class="gathalast">පත්තචීවරමාදාය, තරමානා උපාගමුං.</div>
        </div>
        <div class="paragraph" para="50">
            <span class="paranum">50</span>
            <div class="gatha"> ඛීණාසවෙහි විමලෙහි, දන්තෙහි උත්තමෙ දමෙ;</div>
            <div class="gathalast">සාරිපුත්තො මහාපඤ්ඤො, ඉද්ධියා උපසඞ්කමි.</div>
        </div>
        <div class="paragraph" para="51">
            <span class="paranum">51</span>
            <div class="gatha"> තෙහි 
                <pb ed="M" n="2.0304"/> භික්ඛූහි පරිවුතො, සාරිපුත්තො මහාගණී;
            </div>
            <div class="gathalast">ලළන්තො දෙවොව ගගනෙ, ඉද්ධියා උපසඞ්කමි.</div>
        </div>
        <div class="paragraph" para="52">
            <span class="paranum">52</span>
            <div class="gatha"> උක්කාසිතඤ්ච ඛිපිතං 
                <span class="note">(උක්කාසිතඤ්ච ඛිපිතඤ්ච (ස්‍යා. අට්ඨ.))</span>, අජ්ඣුපෙක්ඛිය සුබ්බතා;
            </div>
            <div class="gathalast">සගාරවා සප්පතිස්සා, සම්බුද්ධං උපසඞ්කමුං.</div>
        </div>
        <div class="paragraph" para="53">
            <span class="paranum">53</span>
            <div class="gatha"> උපසඞ්කමිත්වා පස්සන්ති, සයම්භුං ලොකනායකං;</div>
            <div class="gathalast">නභෙ අච්චුග්ගතං ධීරං, චන්දංව ගගනෙ යථා.</div>
        </div>
        <div class="paragraph" para="54">
            <span class="paranum">54</span>
            <div class="gatha"> ජලන්තං දීපරුක්ඛංව, විජ්ජුංව ගගනෙ යථා;</div>
            <div class="gathalast">මජ්ඣන්හිකෙව සූරියං, පස්සන්ති ලොකනායකං.</div>
        </div>
        <div class="paragraph" para="55">
            <span class="paranum">55</span>
            <div class="gatha"> පඤ්චභික්ඛුසතා සබ්බෙ, පස්සන්ති ලොකනායකං;</div>
            <div class="gathalast">රහදමිව විප්පසන්නං, සුඵුල්ලං පදුමං යථා.</div>
        </div>
        <div class="paragraph" para="56">
            <span class="paranum">56</span>
            <div class="gatha"> අඤ්ජලිං 
                <pb ed="P" n="0.0005"/> පග්ගහෙත්වාන, තුට්ඨහට්ඨා පමොදිතා;
            </div>
            <div class="gathalast">නමස්සමානා නිපතන්ති, සත්ථුනො චක්කලක්ඛණෙ.</div>
        </div>
        <div class="paragraph" para="57">
            <span class="paranum">57</span>
            <div class="gatha"> සාරිපුත්තො මහාපඤ්ඤො, කොරණ්ඩසමසාදිසො;</div>
            <div class="gathalast">සමාධිජ්ඣානකුසලො, වන්දතෙ ලොකනායකං.</div>
        </div>
        <div class="paragraph" para="58">
            <span class="paranum">58</span>
            <div class="gatha"> ගජ්ජිතා කාලමෙඝොව, නීලුප්පලසමසාදිසො;</div>
            <div class="gathalast">ඉද්ධිබලෙන අසමො, මොග්ගල්ලානො මහිද්ධිකො.</div>
        </div>
        <div class="paragraph" para="59">
            <span class="paranum">59</span>
            <div class="gatha"> මහාකස්සපොපි 
                <pb ed="T" n="2.0413"/> ච ථෙරො, උත්තත්තකනකසන්නිභො;
            </div>
            <div class="gathalast">ධුතගුණෙ අග්ගනික්ඛිත්තො, ථොමිතො සත්ථුවණ්ණිතො.</div>
        </div>
        <div class="paragraph" para="60">
            <span class="paranum">60</span>
            <div class="gatha"> දිබ්බචක්ඛූනං යො අග්ගො, අනුරුද්ධො මහාගණී;</div>
            <div class="gathalast">ඤාතිසෙට්ඨො භගවතො, අවිදූරෙව තිට්ඨති.</div>
        </div>
        <div class="paragraph" para="61">
            <span class="paranum">61</span>
            <div class="gatha"> ආපත්තිඅනාපත්තියා 
                <pb ed="V" n="2.0292"/>, සතෙකිච්ඡාය කොවිදො;
            </div>
            <div class="gathalast">විනයෙ අග්ගනික්ඛිත්තො, උපාලි සත්ථුවණ්ණිතො.</div>
        </div>
        <div class="paragraph" para="62">
            <span class="paranum">62</span>
            <div class="gatha"> සුඛුමනිපුණත්ථපටිවිද්ධො, කථිකානං පවරො ගණී;</div>
            <div class="gathalast">ඉසි මන්තානියා පුත්තො, පුණ්ණො නාමාති විස්සුතො.</div>
        </div>
        <div class="paragraph" para="63">
            <span class="paranum">63</span>
            <div class="gatha"> එතෙසං චිත්තමඤ්ඤාය, ඔපම්මකුසලො මුනි;</div>
            <div class="gathalast">කඞ්ඛච්ඡෙදො මහාවීරො, කථෙසි අත්තනො ගුණං.</div>
        </div>
        <div class="paragraph" para="64">
            <span class="paranum">64</span>
            <div class="gatha"> ‘‘චත්තාරො 
                <pb ed="M" n="2.0305"/> තෙ අසඞ්ඛෙය්‍යා, කොටි යෙසං න නායති;
            </div>
            <div class="gatha">සත්තකායො ච ආකාසො, චක්කවාළා චනන්තකා;</div>
            <div class="gathalast">බුද්ධඤාණං අප්පමෙය්‍යං, න සක්කා එතෙ විජානිතුං.</div>
        </div>
        <div class="paragraph" para="65">
            <span class="paranum">65</span>
            <div class="gatha"> ‘‘කිමෙතං අච්ඡරියං ලොකෙ, යං මෙ ඉද්ධිවිකුබ්බනං;</div>
            <div class="gathalast">අඤ්ඤෙ බහූ අච්ඡරියා, අබ්භුතා ලොමහංසනා.</div>
        </div>
        <div class="paragraph" para="66">
            <span class="paranum">66</span>
            <div class="gatha"> ‘‘යදාහං තුසිතෙ කායෙ, සන්තුසිතො නාමහං තදා;</div>
            <div class="gathalast">දසසහස්සී සමාගම්ම, යාචන්ති පඤ්ජලී මමං.</div>
        </div>
        <div class="paragraph" para="67">
            <span class="paranum">67</span>
            <div class="gatha"> ‘‘‘කාලො ඛො තෙ 
                <span class="note">(කාලො දෙව (සී.), කාලොයං තෙ (ස්‍යා. ක.))</span> මහාවීර, උප්පජ්ජ මාතුකුච්ඡියං;
            </div>
            <div class="gathalast">සදෙවකං තාරයන්තො, බුජ්ඣස්සු අමතං පදං’.</div>
        </div>
        <div class="paragraph" para="68">
            <span class="paranum">68</span>
            <div class="gatha"> ‘‘තුසිතා 
                <pb ed="T" n="2.0414"/> කායා චවිත්වාන, යදා ඔක්කමි කුච්ඡියං;
            </div>
            <div class="gathalast">දසසහස්සීලොකධාතු, කම්පිත්ථ ධරණී තදා.</div>
        </div>
        <div class="paragraph" para="69">
            <span class="paranum">69</span>
            <div class="gatha"> ‘‘යදාහං මාතුකුච්ඡිතො, සම්පජානොව නික්ඛමිං;</div>
            <div class="gathalast">සාධුකාරං පවත්තෙන්ති, දසසහස්සී පකම්පථ.</div>
        </div>
        <div class="paragraph" para="70">
            <span class="paranum">70</span>
            <div class="gatha"> ‘‘ඔක්කන්තිං මෙ සමො නත්ථි, ජාතිතො අභිනික්ඛමෙ;</div>
            <div class="gathalast">සම්බොධියං අහං සෙට්ඨො, ධම්මචක්කප්පවත්තනෙ.</div>
        </div>
        <div class="paragraph" para="71">
            <span class="paranum">71</span>
            <div class="gatha"> ‘‘අහො අච්ඡරියං ලොකෙ, බුද්ධානං ගුණමහන්තතා;</div>
            <div class="gatha">දසසහස්සීලොකධාතු, ඡප්පකාරං පකම්පථ;</div>
            <div class="gathalast">ඔභාසො ච මහා ආසි, අච්ඡෙරං ලොමහංසනං’’.</div>
        </div>
        <div class="paragraph" para="72">
            <span class="paranum">72</span>
            <div class="gatha"> භගවා තම්හි 
                <span class="note">(භගවා ච තම්හි (සී. ස්‍යා. ක.))</span> සමයෙ, ලොකජෙට්ඨො නරාසභො;
            </div>
            <div class="gathalast">සදෙවකං දස්සයන්තො, ඉද්ධියා චඞ්කමී ජිනො.</div>
        </div>
        <div class="paragraph" para="73">
            <span class="paranum">73</span>
            <div class="gatha"> චඞ්කමෙ චඞ්කමන්තොව, කථෙසි ලොකනායකො;</div>
            <div class="gathalast">අන්තරා න නිවත්තෙති, චතුහත්ථෙ චඞ්කමෙ යථා.</div>
        </div>
        <div class="paragraph" para="74">
            <span class="paranum">74</span>
            <div class="gatha"> සාරිපුත්තො 
                <pb ed="V" n="2.0293"/>
                <pb ed="P" n="0.0006"/> මහාපඤ්ඤො, සමාධිජ්ඣානකොවිදො;
            </div>
            <div class="gathalast">පඤ්ඤාය පාරමිප්පත්තො, පුච්ඡති ලොකනායකං.</div>
        </div>
        <div class="paragraph" para="75">
            <span class="paranum">75</span>
            <div class="gatha"> ‘‘කීදිසො තෙ මහාවීර, අභිනීහාරො නරුත්තම;</div>
            <div class="gathalast">කම්හි කාලෙ තයා ධීර, පත්ථිතා බොධිමුත්තමා.</div>
        </div>
        <div class="paragraph" para="76">
            <span class="paranum">76</span>
            <div class="gatha"> ‘‘දානං 
                <pb ed="M" n="2.0306"/> සීලඤ්ච නෙක්ඛම්මං, පඤ්ඤාවීරියඤ්ච කීදිසං;
            </div>
            <div class="gathalast">ඛන්තිසච්චමධිට්ඨානං, මෙත්තුපෙක්ඛා ච කීදිසා.</div>
        </div>
        <div class="paragraph" para="77">
            <span class="paranum">77</span>
            <div class="gatha"> ‘‘දස 
                <pb ed="T" n="2.0415"/> පාරමී තයා ධීර, කීදිසී ලොකනායක;
            </div>
            <div class="gathalast">කථං උපපාරමී පුණ්ණා, පරමත්ථපාරමී කථං’’.</div>
        </div>
        <div class="paragraph" para="78">
            <span class="paranum">78</span>
            <div class="gatha"> තස්ස පුට්ඨො වියාකාසි, කරවීකමධුරගිරො;</div>
            <div class="gathalast">නිබ්බාපයන්තො හදයං, හාසයන්තො සදෙවකං.</div>
        </div>
        <div class="paragraph" para="79">
            <span class="paranum">79</span>
            <div class="gatha"> අතීතබුද්ධානං ජිනානං දෙසිතං, නිකීලිතං 
                <span class="note">(නිකීළිතං (ක.))</span> බුද්ධපරම්පරාගතං;
            </div>
            <div class="gathalast">පුබ්බෙනිවාසානුගතාය බුද්ධියා, පකාසයී ලොකහිතං සදෙවකෙ.</div>
        </div>
        <div class="paragraph" para="80">
            <span class="paranum">80</span>
            <div class="gatha"> ‘‘පීතිපාමොජ්ජජනනං, සොකසල්ලවිනොදනං;</div>
            <div class="gathalast">සබ්බසම්පත්තිපටිලාභං, චිත්තීකත්වා සුණාථ මෙ.</div>
        </div>
        <div class="paragraph" para="81">
            <span class="paranum">81</span>
            <div class="gatha"> ‘‘මදනිම්මදනං සොකනුදං, සංසාරපරිමොචනං;</div>
            <div class="gathalast">සබ්බදුක්ඛක්ඛයං මග්ගං, සක්කච්චං පටිපජ්ජථා’’ති.</div>
        </div>
    </div>
    <div class="centre ct_vagga ending">රතනචඞ්කමනකණ්ඩො නිට්ඨිතො.</div>
</div>