<div class="chapter ct_vagga" node-id="46200">
    <span class="chapter ct_vagga">11. භික්ඛදායිවග්ගො</span>
    <div class="chapter-contents">
        <div class="subhead ct_sutta" node-id="46201">
            <span class="subhead ct_sutta">1. භික්ඛදායකත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘සුවණ්ණවණ්ණං 
                        <pb ed="M" n="1.0154"/>
                        <pb ed="V" n="1.0140"/>
                        <pb ed="P" n="1.0140"/> සම්බුද්ධං, ආහුතීනං පටිග්ගහං;
                    </div>
                    <div class="gathalast">පවරා 
                        <span class="note">(පවනා (ස්‍යා.))</span> අභිනික්ඛන්තං, වනා නිබ්බනමාගතං 
                        <span class="note">(වානා නිබ්බානමාගතං (ස්‍යා.))</span>.
                    </div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘කටච්ඡුභික්ඛං පාදාසිං, සිද්ධත්ථස්ස මහෙසිනො;</div>
                    <div class="gathalast">පඤ්ඤාය උපසන්තස්ස, මහාවීරස්ස තාදිනො.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘පදෙනානුපදායන්තං 
                        <span class="note">(පදෙනානුපදායන්තො (සී. ස්‍යා.))</span>, නිබ්බාපෙන්තෙ මහාජනං;
                    </div>
                    <div class="gathalast">උළාරා විත්ති මෙ ජාතා, බුද්ධෙ ආදිච්චබන්ධුනෙ 
                        <span class="note">(විත්ති මෙ පාහුනා තාව, බුද්ධස්සාදිච්චබන්ධුනො (ස්‍යා.))</span>.
                    </div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘චතුන්නවුතිතො කප්පෙ, යං දානමදදිං තදා;</div>
                    <div class="gathalast">දුග්ගතිං නාභිජානාමි, භික්ඛාදානස්සිදං ඵලං.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘සත්තාසීතිම්හිතො කප්පෙ, මහාරෙණු සනාමකා;</div>
                    <div class="gathalast">සත්තරතනසම්පන්නා, සත්තෙතෙ චක්කවත්තිනො.</div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ‘‘පටිසම්භිදා චතස්සො, විමොක්ඛාපි ච අට්ඨිමෙ;</div>
                    <div class="gathalast">ඡළභිඤ්ඤා සච්ඡිකතා, කතං බුද්ධස්ස සාසනං’’.</div>
                    <div class="bodytext">ඉත්ථං 
                        <pb ed="T" n="1.0201"/> සුදං ආයස්මා භික්ඛදායකො ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">භික්ඛදායකත්ථෙරස්සාපදානං පඨමං.</div>
        </div>
        <div class="subhead ct_sutta" node-id="46202">
            <span class="subhead ct_sutta">2. ඤාණසඤ්ඤිකත්ථෙරඅපදානං</span>
            <div class="subhead-contents">
                <div class="paragraph" para="7">
                    <span class="paranum">7</span>
                    <div class="gatha"> ‘‘සුවණ්ණවණ්ණං සම්බුද්ධං, නිසභාජානියං යථා;</div>
                    <div class="gathalast">තිධාපභින්නං මාතඞ්ගං, කුඤ්ජරංව මහෙසිනං.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘ඔභාසෙන්තං දිසා සබ්බා, උළුරාජංව පූරිතං;</div>
                    <div class="gathalast">රථියං පටිපජ්ජන්තං, ලොකජෙට්ඨං අපස්සහං.</div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘ඤාණෙ 
                        <pb ed="M" n="1.0155"/>
                        <pb ed="V" n="1.0141"/> චිත්තං පසාදෙත්වා, පග්ගහෙත්වාන අඤ්ජලිං;
                    </div>
                    <div class="gathalast">පසන්නචිත්තො සුමනො, සිද්ධත්ථමභිවාදයිං.</div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘‘චතුන්නවුතිතො කප්පෙ, යං කම්මමකරිං තදා;</div>
                    <div class="gathalast">දුග්ගතිං නාභිජානාමි, ඤාණසඤ්ඤායිදං ඵලං.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘තෙසත්තතිම්හිතො කප්පෙ, සොළසාසුං නරුත්තමා;</div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘පටිසම්භිදා 
                        <pb ed="P" n="1.0141"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා ඤාණසඤ්ඤිකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">ඤාණසඤ්ඤිකත්ථෙරස්සාපදානං දුතියං.</div>
        </div>
        <div class="subhead ct_sutta" node-id="46203">
            <span class="subhead ct_sutta">3. උප්පලහත්ථියත්ථෙරඅපදානං</span>
            <div class="subhead-contents">
                <div class="paragraph" para="13">
                    <span class="paranum">13</span>
                    <div class="gatha"> ‘‘තිවරායං 
                        <pb ed="T" n="1.0202"/> නිවාසීහං, අහොසිං මාලිකො තදා;
                    </div>
                    <div class="gathalast">අද්දසං විරජං බුද්ධං, සිද්ධත්ථං ලොකපූජිතං 
                        <span class="note">(ලොකනායකං (සී.))</span>.
                    </div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘‘පසන්නචිත්තො සුමනො, පුප්ඵහත්ථමදාසහං;</div>
                    <div class="gathalast">යත්ථ යත්ථුපපජ්ජාමි, තස්ස කම්මස්ස වාහසා.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘අනුභොමි ඵලං ඉට්ඨං, පුබ්බෙ සුකතමත්තනො;</div>
                    <div class="gathalast">පරික්ඛිත්තො සුමල්ලෙහි, පුප්ඵදානස්සිදං ඵලං.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘චතුන්නවුතිතො කප්පෙ, යං පුප්ඵමභිරොපයිං;</div>
                    <div class="gathalast">දුග්ගතිං නාභිජානාමි, පුප්ඵපූජායිදං 
                        <span class="note">(බුද්ධපූජායිදං (සී.))</span> ඵලං.
                    </div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘චතුන්නවුතුපාදාය, ඨපෙත්වා වත්තමානකං;</div>
                    <div class="gathalast">පඤ්චරාජසතා තත්ථ, නජ්ජසමසනාමකා 
                        <span class="note">(නජ්ජුපමසනාමකා (සී. ස්‍යා.))</span>.
                    </div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා උප්පලහත්ථියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">උප්පලහත්ථියත්ථෙරස්සාපදානං තතියං.</div>
        </div>
        <div class="subhead ct_sutta" node-id="46204">
            <span class="subhead ct_sutta">4. පදපූජකත්ථෙරඅපදානං</span>
            <div class="subhead-contents">
                <div class="paragraph" para="19">
                    <span class="paranum">19</span>
                    <div class="gatha"> ‘‘සිද්ධත්ථස්ස 
                        <pb ed="M" n="1.0156"/>
                        <pb ed="V" n="1.0142"/> භගවතො, ජාතිපුප්ඵමදාසහං;
                    </div>
                    <div class="gathalast">පාදෙසු සත්ත පුප්ඵානි, හාසෙනොකිරිතානි මෙ.</div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘තෙන 
                        <pb ed="T" n="1.0203"/> කම්මෙනහං අජ්ජ, අභිභොමි නරාමරෙ;
                    </div>
                    <div class="gathalast">ධාරෙමි අන්තිමං දෙහං, සම්මාසම්බුද්ධසාසනෙ.</div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘චතුන්නවුතිතො 
                        <pb ed="P" n="1.0142"/> කප්පෙ, යං පුප්ඵමභිරොපයිං;
                    </div>
                    <div class="gathalast">දුග්ගතිං නාභිජානාමි, පුප්ඵපූජායිදං ඵලං.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘සමන්තගන්ධනාමාසුං, තෙරස චක්කවත්තිනො;</div>
                    <div class="gathalast">ඉතො පඤ්චමකෙ කප්පෙ, චාතුරන්තා ජනාධිපා.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා පදපූජකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">පදපූජකත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="46205">
            <span class="subhead ct_sutta">5. මුට්ඨිපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="24">
                    <span class="paranum">24</span>
                    <div class="gatha"> ‘‘සුදස්සනොති නාමෙන, මාලාකාරො අහං තදා;</div>
                    <div class="gathalast">අද්දසං විරජං බුද්ධං, ලොකජෙට්ඨං නරාසභං.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘ජාතිපුප්ඵං ගහෙත්වාන, පූජයිං පදුමුත්තරං;</div>
                    <div class="gathalast">විසුද්ධචක්ඛු සුමනො, දිබ්බචක්ඛුං සමජ්ඣගං.</div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘එතිස්සා පුප්ඵපූජාය, චිත්තස්ස පණිධීහි ච;</div>
                    <div class="gathalast">කප්පානං සතසහස්සං, දුග්ගතිං නුපපජ්ජහං.</div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘සොළසාසිංසු 
                        <pb ed="T" n="1.0204"/> රාජානො, දෙවුත්තරසනාමකා;
                    </div>
                    <div class="gathalast">ඡත්තිංසම්හි ඉතො කප්පෙ, චක්කවත්තී මහබ්බලා.</div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා මුට්ඨිපුප්ඵියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">මුට්ඨිපුප්ඵියත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="46206">
            <span class="subhead ct_sutta">6. උදකපූජකත්ථෙරඅපදානං</span>
            <div class="subhead-contents">
                <div class="paragraph" para="29">
                    <span class="paranum">29</span>
                    <div class="gatha"> ‘‘සුවණ්ණවණ්ණං 
                        <pb ed="M" n="1.0157"/>
                        <pb ed="V" n="1.0143"/> සම්බුද්ධං, ගච්ඡන්තං අනිලඤ්ජසෙ;
                    </div>
                    <div class="gathalast">ඝතාසනංව ජලිතං, ආදිත්තංව හුතාසනං.</div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘පාණිනා උදකං ගය්හ, ආකාසෙ උක්ඛිපිං අහං;</div>
                    <div class="gathalast">සම්පටිච්ඡි මහාවීරො, බුද්ධො කාරුණිකො ඉසි 
                        <span class="note">(මයි (ස්‍යා.))</span>.
                    </div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ‘‘අන්තලික්ඛෙ 
                        <pb ed="P" n="1.0143"/> ඨිතො සත්ථා, පදුමුත්තරනාමකො;
                    </div>
                    <div class="gathalast">මම සඞ්කප්පමඤ්ඤාය, ඉමං ගාථං අභාසථ.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘‘ඉමිනා දකදානෙන, පීතිඋප්පාදනෙන ච;</div>
                    <div class="gathalast">කප්පසතසහස්සම්පි, දුග්ගතිං නුපපජ්ජති’ 
                        <span class="note">(නුපපජ්ජසි (ක.))</span>.
                    </div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘තෙන කම්මෙන ද්විපදින්ද, ලොකජෙට්ඨ නරාසභ;</div>
                    <div class="gathalast">පත්තොම්හි අචලං ඨානං, හිත්වා ජයපරාජයං.</div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ‘‘සහස්සරාජනාමෙන 
                        <pb ed="T" n="1.0205"/>, තයො තෙ චක්කවත්තිනො;
                    </div>
                    <div class="gathalast">පඤ්චසට්ඨිකප්පසතෙ, චාතුරන්තා ජනාධිපා.</div>
                </div>
                <div class="paragraph" para="35">
                    <span class="paranum">35</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා උදකපූජකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">උදකපූජකත්ථෙරස්සාපදානං ඡට්ඨං.</div>
        </div>
        <div class="subhead ct_sutta" node-id="46207">
            <span class="subhead ct_sutta">7. නළමාලියත්ථෙරඅපදානං</span>
            <div class="subhead-contents">
                <div class="paragraph" para="36">
                    <span class="paranum">36</span>
                    <div class="gatha"> ‘‘පදුමුත්තරබුද්ධස්ස, ලොකජෙට්ඨස්ස තාදිනො;</div>
                    <div class="gathalast">තිණත්ථරෙ නිසින්නස්ස, උපසන්තස්ස තාදිනො.</div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘නළමාලං ගහෙත්වාන, බන්ධිත්වා 
                        <span class="note">(බීජිත්වා (ක.))</span> බීජනිං අහං;
                    </div>
                    <div class="gathalast">බුද්ධස්ස උපනාමෙසිං, ද්විපදින්දස්ස තාදිනො.</div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘පටිග්ගහෙත්වා සබ්බඤ්ඤූ, බීජනිං ලොකනායකො;</div>
                    <div class="gathalast">මම සඞ්කප්පමඤ්ඤාය, ඉමං ගාථං අභාසථ.</div>
                </div>
                <div class="paragraph" para="39">
                    <span class="paranum">39</span>
                    <div class="gatha"> ‘‘‘යථා 
                        <pb ed="M" n="1.0158"/> මෙ කායො නිබ්බාති, පරිළාහො න විජ්ජති;
                    </div>
                    <div class="gathalast">තථෙව තිවිධග්ගීහි, චිත්තං තව විමුච්චතු’.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘සබ්බෙ 
                        <pb ed="V" n="1.0144"/> දෙවා සමාගච්ඡුං, යෙ කෙචි වනනිස්සිතා;
                    </div>
                    <div class="gathalast">සොස්සාම බුද්ධවචනං, හාසයන්තඤ්ච දායකං.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘නිසින්නො 
                        <pb ed="T" n="1.0206"/> භගවා තත්ථ, දෙවසඞ්ඝපුරක්ඛතො;
                    </div>
                    <div class="gathalast">දායකං සම්පහංසෙන්තො, ඉමා ගාථා අභාසථ.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘‘ඉමිනා බීජනිදානෙන, චිත්තස්ස පණිධීහි ච;</div>
                    <div class="gathalast">සුබ්බතො නාම නාමෙන, චක්කවත්තී භවිස්සති.</div>
                </div>
                <div class="paragraph" para="43">
                    <span class="paranum">43</span>
                    <div class="gatha"> ‘‘‘තෙන 
                        <pb ed="P" n="1.0144"/> කම්මාවසෙසෙන, සුක්කමූලෙන චොදිතො;
                    </div>
                    <div class="gathalast">මාලුතො නාම නාමෙන, චක්කවත්තී භවිස්සති’.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘‘ඉමිනා බීජනිදානෙන, සම්මානවිපුලෙන ච;</div>
                    <div class="gathalast">කප්පසතසහස්සම්පි, දුග්ගතිං නුපපජ්ජති.</div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘තිංසකප්පසහස්සම්හි, සුබ්බතා අට්ඨතිංස තෙ;</div>
                    <div class="gathalast">එකූනතිංසසහස්සෙ, අට්ඨ මාලුතනාමකා.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා නළමාලියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">නළමාලියත්ථෙරස්සාපදානං සත්තමං.</div>
        </div>
        <subhead-ending/>
        <div class="centre ending">සත්තමභාණවාරං.</div>
        <div class="subhead ct_sutta" node-id="46208">
            <span class="subhead ct_sutta">8. ආසනුපට්ඨාහකත්ථෙරඅපදානං</span>
            <div class="subhead-contents">
                <div class="paragraph" para="47">
                    <span class="paranum">47</span>
                    <div class="gatha"> ‘‘කානනං වනමොගය්හ, අප්පසද්දං නිරාකුලං;</div>
                    <div class="gathalast">සීහාසනං මයා දින්නං, අත්ථදස්සිස්ස තාදිනො.</div>
                </div>
                <div class="paragraph" para="48">
                    <span class="paranum">48</span>
                    <div class="gatha"> ‘‘මාලාහත්ථං 
                        <pb ed="T" n="1.0207"/> ගහෙත්වාන, කත්වා ච නං පදක්ඛිණං;
                    </div>
                    <div class="gathalast">සත්ථාරං පයිරුපාසිත්වා, පක්කාමිං උත්තරාමුඛො.</div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘තෙන 
                        <pb ed="M" n="1.0159"/> කම්මෙන ද්විපදින්ද, ලොකජෙට්ඨ නරාසභ;
                    </div>
                    <div class="gathalast">සන්නිබ්බාපෙමි 
                        <span class="note">(සන්දිට්ඨාපෙමි (ක.))</span> අත්තානං, භවා සබ්බෙ සමූහතා.
                    </div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘අට්ඨාරසකප්පසතෙ, යං දානමදදිං තදා;</div>
                    <div class="gathalast">දුග්ගතිං නාභිජානාමි, සීහාසනස්සිදං ඵලං.</div>
                </div>
                <div class="paragraph" para="51">
                    <span class="paranum">51</span>
                    <div class="gatha"> ‘‘ඉතො 
                        <pb ed="V" n="1.0145"/> සත්තකප්පසතෙ, සන්නිබ්බාපක 
                        <span class="note">(සන්නිට්ඨො නාම (ක.))</span> ඛත්තියො;
                    </div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා ආසනුපට්ඨාහකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">ආසනුපට්ඨාහකත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="46209">
            <span class="subhead ct_sutta">9. බිළාලිදායකත්ථෙරඅපදානං</span>
            <div class="subhead-contents">
                <div class="paragraph" para="53">
                    <span class="paranum">53</span>
                    <div class="gatha"> ‘‘හිමවන්තස්සාවිදූරෙ 
                        <pb ed="P" n="1.0145"/>, වසාමි පණ්ණසන්ථරෙ;
                    </div>
                    <div class="gathalast">ඝාසෙසු ගෙධමාපන්නො, සෙය්‍යසීලො චහං 
                        <span class="note">(සෙයසීලොවහං (ස්‍යා. ක.))</span> තදා.
                    </div>
                </div>
                <div class="paragraph" para="54">
                    <span class="paranum">54</span>
                    <div class="gatha"> ‘‘ඛණන්තාලු 
                        <span class="note">(ඛණමාලු (ස්‍යා.))</span> කලම්බානි, බිළාලිතක්කලානි ච;
                    </div>
                    <div class="gathalast">කොලං භල්ලාතකං බිල්ලං, ආහත්වා පටියාදිතං.</div>
                </div>
                <div class="paragraph" para="55">
                    <span class="paranum">55</span>
                    <div class="gatha"> ‘‘පදුමුත්තරො 
                        <pb ed="T" n="1.0208"/> ලොකවිදූ, ආහුතීනං පටිග්ගහො;
                    </div>
                    <div class="gathalast">මම සඞ්කප්පමඤ්ඤාය, ආගච්ඡි මම සන්තිකං.</div>
                </div>
                <div class="paragraph" para="56">
                    <span class="paranum">56</span>
                    <div class="gatha"> ‘‘උපාගතං මහානාගං, දෙවදෙවං නරාසභං;</div>
                    <div class="gathalast">බිළාලිං පග්ගහෙත්වාන, පත්තම්හි ඔකිරිං අහං.</div>
                </div>
                <div class="paragraph" para="57">
                    <span class="paranum">57</span>
                    <div class="gatha"> ‘‘පරිභුඤ්ජි මහාවීරො, තොසයන්තො මමං තදා;</div>
                    <div class="gathalast">පරිභුඤ්ජිත්වාන සබ්බඤ්ඤූ, ඉමං ගාථං අභාසථ.</div>
                </div>
                <div class="paragraph" para="58">
                    <span class="paranum">58</span>
                    <div class="gatha"> ‘‘‘සකං චිත්තං පසාදෙත්වා, බිළාලිං මෙ අදා තුවං;</div>
                    <div class="gathalast">කප්පානං සතසහස්සං, දුග්ගතිං නුපපජ්ජසි’.</div>
                </div>
                <div class="paragraph" para="59">
                    <span class="paranum">59</span>
                    <div class="gatha"> ‘‘චරිමං 
                        <pb ed="M" n="1.0160"/> වත්තතෙ මය්හං, භවා සබ්බෙ සමූහතා;
                    </div>
                    <div class="gathalast">ධාරෙමි අන්තිමං දෙහං, සම්මාසම්බුද්ධසාසනෙ.</div>
                </div>
                <div class="paragraph" para="60">
                    <span class="paranum">60</span>
                    <div class="gatha"> ‘‘චතුපඤ්ඤාසිතො කප්පෙ, සුමෙඛලියසව්හයො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="61">
                    <span class="paranum">61</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා බිළාලිදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">බිළාලිදායකත්ථෙරස්සාපදානං නවමං.</div>
        </div>
        <div class="subhead ct_sutta" node-id="462010">
            <span class="subhead ct_sutta">10. රෙණුපූජකත්ථෙරඅපදානං</span>
            <div class="subhead-contents">
                <div class="paragraph" para="62">
                    <span class="paranum">62</span>
                    <div class="gatha"> ‘‘සුවණ්ණවණ්ණං 
                        <pb ed="T" n="1.0209"/>
                        <pb ed="V" n="1.0146"/>
                        <pb ed="P" n="1.0146"/> සම්බුද්ධං, සතරංසිංව භාණුමං;
                    </div>
                    <div class="gathalast">ඔභාසෙන්තං දිසා සබ්බා, උළුරාජංව පූරිතං.</div>
                </div>
                <div class="paragraph" para="63">
                    <span class="paranum">63</span>
                    <div class="gatha"> ‘‘පුරක්ඛතං සාවකෙහි, සාගරෙහෙව මෙදනිං;</div>
                    <div class="gathalast">නාගං පග්ගය්හ රෙණූහි, විපස්සිස්සාභිරොපයිං.</div>
                </div>
                <div class="paragraph" para="64">
                    <span class="paranum">64</span>
                    <div class="gatha"> ‘‘එකනවුතිතො කප්පෙ, යං රෙණුමභිරොපයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="65">
                    <span class="paranum">65</span>
                    <div class="gatha"> ‘‘පණ්ණතාලීසිතො කප්පෙ, රෙණු නාමාසි ඛත්තියො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="66">
                    <span class="paranum">66</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා රෙණුපූජකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">රෙණුපූජකත්ථෙරස්සාපදානං දසමං.</div>
        </div>
    </div>
    <div class="centre ct_vagga ending">භික්ඛදායිවග්ගො එකාදසමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">භික්ඛදායී ඤාණසඤ්ඤී, හත්ථියො පදපූජකො;</div>
        <div class="ct_vagga gatha">මුට්ඨිපුප්ඵී උදකදො, නළමාලි උපට්ඨකො;</div>
        <div class="gathalast ct_vagga">බිළාලිදායී රෙණු ච, ගාථායො ඡ ච සට්ඨි ච.</div>
    </div>
</div>