<div class="chapter ct_nipatha" node-id="44290">
    <span class="chapter ct_nipatha">20. සට්ඨිනිපාතො</span>
    <div class="chapter-contents">
        <div class="subhead ct_sutta" node-id="44291">
            <span class="subhead ct_sutta">1. මහාමොග්ගල්ලානත්ථෙරගාථා</span>
            <div class="subhead-contents">
                <div class="paragraph" para="1149">
                    <span class="paranum">1149</span>
                    <div class="gatha"> ‘‘ආරඤ්ඤිකා 
                        <pb ed="M" n="0.0362"/>
                        <pb ed="V" n="0.0290"/>
                        <pb ed="P" n="0.0104"/> පිණ්ඩපාතිකා, උඤ්ඡාපත්තාගතෙ රතා;
                    </div>
                    <div class="gathalast">දාලෙමු මච්චුනො සෙනං, අජ්ඣත්තං සුසමාහිතා.</div>
                </div>
                <div class="paragraph" para="1150">
                    <span class="paranum">1150</span>
                    <div class="gatha"> ‘‘ආරඤ්ඤිකා පිණ්ඩපාතිකා, උඤ්ඡාපත්තාගතෙ රතා;</div>
                    <div class="gathalast">ධුනාම 
                        <pb ed="T" n="0.0426"/> මච්චුනො සෙනං, නළාගාරංව කුඤ්ජරො.
                    </div>
                </div>
                <div class="paragraph" para="1151">
                    <span class="paranum">1151</span>
                    <div class="gatha"> ‘‘රුක්ඛමූලිකා සාතතිකා, උඤ්ඡාපත්තාගතෙ රතා;</div>
                    <div class="gathalast">දාලෙමු මච්චුනො සෙනං, අජ්ඣත්තං සුසමාහිතා.</div>
                </div>
                <div class="paragraph" para="1152">
                    <span class="paranum">1152</span>
                    <div class="gatha"> ‘‘රුක්ඛමූලිකා සාතතිකා, උඤ්ඡාපත්තාගතෙ රතා;</div>
                    <div class="gathalast">ධුනාම මච්චුනො සෙනං, නළාගාරංව කුඤ්ජරො.</div>
                </div>
                <div class="paragraph" para="1153">
                    <span class="paranum">1153</span>
                    <div class="gatha"> ‘‘අට්ඨිකඞ්කලකුටිකෙ, මංසන්හාරුපසිබ්බිතෙ;</div>
                    <div class="gathalast">ධිරත්ථු පුරෙ දුග්ගන්ධෙ, පරගත්තෙ මමායසෙ.</div>
                </div>
                <div class="paragraph" para="1154">
                    <span class="paranum">1154</span>
                    <div class="gatha"> ‘‘ගූථභස්තෙ තචොනද්ධෙ, උරගණ්ඩිපිසාචිනි;</div>
                    <div class="gathalast">නව සොතානි තෙ කායෙ, යානි සන්දන්ති සබ්බදා.</div>
                </div>
                <div class="paragraph" para="1155">
                    <span class="paranum">1155</span>
                    <div class="gatha"> ‘‘තව සරීරං නවසොතං, දුග්ගන්ධකරං පරිබන්ධං;</div>
                    <div class="gathalast">භික්ඛු පරිවජ්ජයතෙ තං, මීළ්හං ච යථා සුචිකාමො.</div>
                </div>
                <div class="paragraph" para="1156">
                    <span class="paranum">1156</span>
                    <div class="gatha"> ‘‘එවඤ්චෙ තං ජනො ජඤ්ඤා, යථා ජානාමි තං අහං;</div>
                    <div class="gathalast">ආරකා පරිවජ්ජෙය්‍ය, ගූථට්ඨානංව පාවුසෙ’’.</div>
                </div>
                <div class="paragraph" para="1157">
                    <span class="paranum">1157</span>
                    <div class="gatha"> ‘‘එවමෙතං මහාවීර, යථා සමණ භාසසි;</div>
                    <div class="gathalast">එත්ථ චෙකෙ විසීදන්ති, පඞ්කම්හිව ජරග්ගවො.</div>
                </div>
                <div class="paragraph" para="1158">
                    <span class="paranum">1158</span>
                    <div class="gatha"> ‘‘ආකාසම්හි හලිද්දියා, යො මඤ්ඤෙථ රජෙතවෙ;</div>
                    <div class="gathalast">අඤ්ඤෙන වාපි රඞ්ගෙන, විඝාතුදයමෙව තං.</div>
                </div>
                <div class="paragraph" para="1159">
                    <span class="paranum">1159</span>
                    <div class="gatha"> ‘‘තදාකාසසමං චිත්තං, අජ්ඣත්තං සුසමාහිතං;</div>
                    <div class="gathalast">මා පාපචිත්තෙ ආසාදි, අග්ගිඛන්ධංව පක්ඛිමා.</div>
                </div>
                <div class="paragraph" para="1160">
                    <span class="paranum">1160</span>
                    <div class="gatha"> ‘‘පස්ස චිත්තකතං බිම්බං, අරුකායං සමුස්සිතං;</div>
                    <div class="gathalast">ආතුරං බහුසඞ්කප්පං, යස්ස නත්ථි ධුවං ඨිති.</div>
                </div>
                <div class="paragraph" para="1161">
                    <span class="paranum">1161</span>
                    <div class="gatha"> ‘‘පස්ස 
                        <pb ed="V" n="0.0291"/> චිත්තකතං රූපං, මණිනා කුණ්ඩලෙන ච;
                    </div>
                    <div class="gathalast">අට්ඨිං තචෙන ඔනද්ධං, සහ වත්ථෙහි සොභති.</div>
                </div>
                <div class="paragraph" para="1162">
                    <span class="paranum">1162</span>
                    <div class="gatha"> ‘‘අලත්තකකතා 
                        <pb ed="M" n="0.0363"/> පාදා, මුඛං චුණ්ණකමක්ඛිතං;
                    </div>
                    <div class="gathalast">අලං බාලස්ස මොහාය, නො ච පාරගවෙසිනො.</div>
                </div>
                <div class="paragraph" para="1163">
                    <span class="paranum">1163</span>
                    <div class="gatha"> ‘‘අට්ඨපදකතා කෙසා, නෙත්තා අඤ්ජනමක්ඛිතා;</div>
                    <div class="gathalast">අලං බාලස්ස මොහාය, නො ච පාරගවෙසිනො.</div>
                </div>
                <div class="paragraph" para="1164">
                    <span class="paranum">1164</span>
                    <div class="gatha"> ‘‘අඤ්ජනීව නවා චිත්තා, පූතිකායො අලඞ්කතො;</div>
                    <div class="gathalast">අලං බාලස්ස මොහාය, නො ච පාරගවෙසිනො.</div>
                </div>
                <div class="paragraph" para="1165">
                    <span class="paranum">1165</span>
                    <div class="gatha"> ‘‘ඔදහි මිගවො පාසං, නාසදා වාගුරං මිගො;</div>
                    <div class="gathalast">භුත්වා නිවාපං ගච්ඡාම, කද්දන්තෙ මිගබන්ධකෙ.</div>
                </div>
                <div class="paragraph" para="1166">
                    <span class="paranum">1166</span>
                    <div class="gatha"> ‘‘ඡින්නො පාසො මිගවස්ස, නාසදා වාගුරං මිගො;</div>
                    <div class="gathalast">භුත්වා නිවාපං ගච්ඡාම, සොචන්තෙ මිගලුද්දකෙ.</div>
                </div>
                <div class="paragraph" para="1167">
                    <span class="paranum">1167</span>
                    <div class="gatha"> ‘‘තදාසි යං භිංසනකං, තදාසි ලොමහංසනං;</div>
                    <div class="gathalast">අනෙකාකාරසම්පන්නෙ, සාරිපුත්තම්හි නිබ්බුතෙ.</div>
                </div>
                <div class="paragraph" para="1168">
                    <span class="paranum">1168</span>
                    <div class="gatha">
                        <span class="note">(දී. නි. 2.221, 272; සං. නි. 1.186; 2.143; අප. ථෙර 1.2.115; ජා. 1.1.95)</span> ‘‘අනිච්චා 
                        <pb ed="T" n="0.0427"/>
                        <pb ed="P" n="0.0105"/> වත සඞ්ඛාරා උප්පාදවය ධම්මිනො.
                    </div>
                    <div class="gathalast">උපජ්ජිත්වා නිරුජ්ඣන්ති, තෙසං වූපසමො සුඛො.</div>
                </div>
                <div class="paragraph" para="1169">
                    <span class="paranum">1169</span>
                    <div class="gatha"> ‘‘සුඛුමං තෙ පටිවිජ්ඣන්ති, වාලග්ගං උසුනා යථා;</div>
                    <div class="gathalast">යෙ පඤ්චක්ඛන්ධෙ පස්සන්ති, පරතො නො ච අත්තතො.</div>
                </div>
                <div class="paragraph" para="1170">
                    <span class="paranum">1170</span>
                    <div class="gatha"> ‘‘යෙ ච පස්සන්ති සඞ්ඛාරෙ, පරතො නො ච අත්තතො;</div>
                    <div class="gathalast">පච්චබ්‍යාධිංසු නිපුණං, වාලග්ගං උසුනා යථා.</div>
                </div>
                <div class="paragraph" para="1171">
                    <span class="paranum">1171</span>
                    <div class="gatha">
                        <span class="note">(සං. නි. 1.21, 97)</span> ‘‘සත්තියා විය ඔමට්ඨො, ඩය්හමානොව මත්ථකෙ;
                    </div>
                    <div class="gathalast">කාමරාගප්පහානාය, සතො භික්ඛු පරිබ්බජෙ.</div>
                </div>
                <div class="paragraph" para="1172">
                    <span class="paranum">1172</span>
                    <div class="gatha">
                        <span class="note">(සං. නි. 1.21, 97)</span>‘‘සත්තියා විය ඔමට්ඨො, ඩය්හමානොව මත්ථකෙ;
                    </div>
                    <div class="gathalast">භවරාගප්පහානාය, සතො භික්ඛු පරිබ්බජෙ’’.</div>
                </div>
                <div class="paragraph" para="1173">
                    <span class="paranum">1173</span>
                    <div class="gatha"> ‘‘චොදිතො භාවිතත්තෙන, සරීරන්තිමධාරිනා;</div>
                    <div class="gathalast">මිගාරමාතුපාසාදං, පාදඞ්ගුට්ඨෙන කම්පයිං.</div>
                </div>
                <div class="paragraph" para="1174">
                    <span class="paranum">1174</span>
                    <div class="gatha"> ‘‘නයිදං සිථිලමාරබ්භ, නයිදං අප්පෙන ථාමසා;</div>
                    <div class="gathalast">නිබ්බානමධිගන්තබ්බං, සබ්බගන්ථ-පමොචනං.</div>
                </div>
                <div class="paragraph" para="1175">
                    <span class="paranum">1175</span>
                    <div class="gatha"> ‘‘අයඤ්ච 
                        <pb ed="V" n="0.0292"/> දහරො භික්ඛු, අයමුත්තමපොරිසො;
                    </div>
                    <div class="gathalast">ධාරෙති අන්තිමං දෙහං, ජෙත්වා මාරං සවාහිනිං 
                        <span class="note">(සවාහනං (ක.))</span>.
                    </div>
                </div>
                <div class="paragraph" para="1176">
                    <span class="paranum">1176</span>
                    <div class="gatha"> ‘‘විවරමනුපභන්ති 
                        <pb ed="M" n="0.0364"/> විජ්ජුතා, වෙභාරස්ස ච පණ්ඩවස්ස ච;
                    </div>
                    <div class="gathalast">නගවිවරගතො ඣායති, පුත්තො අප්පටිමස්ස තාදිනො.</div>
                </div>
                <div class="paragraph" para="1177">
                    <span class="paranum">1177</span>
                    <div class="gatha"> ‘‘උපසන්තො උපරතො, පන්තසෙනාසනො මුනි;</div>
                    <div class="gathalast">දායාදො 
                        <pb ed="T" n="0.0428"/> බුද්ධසෙට්ඨස්ස, බ්‍රහ්මුනා අභිවන්දිතො.
                    </div>
                </div>
                <div class="paragraph" para="1178">
                    <span class="paranum">1178</span>
                    <div class="gatha"> ‘‘උපසන්තං උපරතං, පන්තසෙනාසනං මුනිං;</div>
                    <div class="gathalast">දායාදං බුද්ධසෙට්ඨස්ස, වන්ද බ්‍රාහ්මණ කස්සපං.</div>
                </div>
                <div class="paragraph" para="1179">
                    <span class="paranum">1179</span>
                    <div class="gatha"> ‘‘යො ච ජාතිසතං ගච්ඡෙ, සබ්බා බ්‍රාහ්මණජාතියො;</div>
                    <div class="gathalast">සොත්තියො වෙදසම්පන්නො, මනුස්සෙසු පුනප්පුනං.</div>
                </div>
                <div class="paragraph" para="1180">
                    <span class="paranum">1180</span>
                    <div class="gatha"> ‘‘අජ්ඣායකොපි චෙ අස්ස, තිණ්ණං වෙදාන පාරගූ;</div>
                    <div class="gathalast">එතස්ස වන්දනායෙතං, කලං නාග්ඝති සොළසිං.</div>
                </div>
                <div class="paragraph" para="1181">
                    <span class="paranum">1181</span>
                    <div class="gatha"> ‘‘යො සො අට්ඨ විමොක්ඛානි, පුරෙභත්තං අඵස්සයි 
                        <span class="note">(අපස්සයි (සී. ක.), අඵුස්සයි (ස්‍යා.))</span>;
                    </div>
                    <div class="gathalast">අනුලොමං පටිලොමං, තතො පිණ්ඩාය ගච්ඡති.</div>
                </div>
                <div class="paragraph" para="1182">
                    <span class="paranum">1182</span>
                    <div class="gatha"> ‘‘තාදිසං භික්ඛුං මාසාදි 
                        <span class="note">(මා හනි (සී.))</span>, මාත්තානං ඛණි බ්‍රාහ්මණ;
                    </div>
                    <div class="gatha">අභිප්පසාදෙහි මනං, අරහන්තම්හි තාදිනෙ;</div>
                    <div class="gathalast">ඛිප්පං පඤ්ජලිකො වන්ද, මා තෙ විජටි මත්ථකං.</div>
                </div>
                <div class="paragraph" para="1183">
                    <span class="paranum">1183</span>
                    <div class="gatha"> ‘‘නෙසො පස්සති සද්ධම්මං, සංසාරෙන පුරක්ඛතො;</div>
                    <div class="gathalast">අධොගමං ජිම්හපථං, කුම්මග්ගමනුධාවති.</div>
                </div>
                <div class="paragraph" para="1184">
                    <span class="paranum">1184</span>
                    <div class="gatha"> ‘‘කිමීව මීළ්හසල්ලිත්තො, සඞ්ඛාරෙ අධිමුච්ඡිතො;</div>
                    <div class="gathalast">පගාළ්හො ලාභසක්කාරෙ, තුච්ඡො ගච්ඡති පොට්ඨිලො.</div>
                </div>
                <div class="paragraph" para="1185">
                    <span class="paranum">1185</span>
                    <div class="gatha"> ‘‘ඉමඤ්ච පස්ස ආයන්තං, සාරිපුත්තං සුදස්සනං;</div>
                    <div class="gathalast">විමුත්තං උභතොභාගෙ, අජ්ඣත්තං සුසමාහිතං.</div>
                </div>
                <div class="paragraph" para="1186">
                    <span class="paranum">1186</span>
                    <div class="gatha"> ‘‘විසල්ලං 
                        <pb ed="P" n="0.0106"/> ඛීණසංයොගං, තෙවිජ්ජං මච්චුහායිනං;
                    </div>
                    <div class="gathalast">දක්ඛිණෙය්‍යං 
                        <pb ed="T" n="0.0429"/> මනුස්සානං, පුඤ්ඤක්ඛෙත්තං අනුත්තරං.
                    </div>
                </div>
                <div class="paragraph" para="1187">
                    <span class="paranum">1187</span>
                    <div class="gatha"> ‘‘එතෙ සම්බහුලා දෙවා, ඉද්ධිමන්තො යසස්සිනො;</div>
                    <div class="gatha">දස දෙවසහස්සානි, සබ්බෙ බ්‍රහ්මපුරොහිතා;</div>
                    <div class="gathalast">මොග්ගල්ලානං නමස්සන්තා, තිට්ඨන්ති පඤ්ජලීකතා.</div>
                </div>
                <div class="paragraph" para="1188">
                    <span class="paranum">1188</span>
                    <div class="gatha"> ‘‘‘නමො 
                        <pb ed="V" n="0.0293"/> තෙ පුරිසාජඤ්ඤ, නමො තෙ පුරිසුත්තම;
                    </div>
                    <div class="gathalast">යස්ස තෙ ආසවා ඛීණා, දක්ඛිණෙය්‍යොසි මාරිස’.</div>
                </div>
                <div class="paragraph" para="1189">
                    <span class="paranum">1189</span>
                    <div class="gatha"> ‘‘පූජිතො 
                        <pb ed="M" n="0.0365"/> නරදෙවෙන, උප්පන්නො මරණාභිභූ;
                    </div>
                    <div class="gathalast">පුණ්ඩරීකංව තොයෙන, සඞ්ඛාරෙනුපලිප්පති.</div>
                </div>
                <div class="paragraph" para="1190">
                    <span class="paranum">1190</span>
                    <div class="gatha"> ‘‘යස්ස මුහුත්තෙන සහස්සධා ලොකො, සංවිදිතො සබ්‍රහ්මකප්පො වසි;</div>
                    <div class="gathalast">ඉද්ධිගුණෙ චුතුපපාතෙ කාලෙ, පස්සති දෙවතා ස භික්ඛු.</div>
                </div>
                <div class="paragraph" para="1191">
                    <span class="paranum">1191</span>
                    <div class="gatha"> ‘‘සාරිපුත්තොව පඤ්ඤාය, සීලෙන උපසමෙන ච;</div>
                    <div class="gathalast">යොපි පාරඞ්ගතො භික්ඛු, එතාවපරමො සියා.</div>
                </div>
                <div class="paragraph" para="1192">
                    <span class="paranum">1192</span>
                    <div class="gatha"> ‘‘කොටිසතසහස්සස්ස, අත්තභාවං ඛණෙන නිම්මිනෙ;</div>
                    <div class="gathalast">අහං විකුබ්බනාසු කුසලො, වසීභූතොම්හි ඉද්ධියා.</div>
                </div>
                <div class="paragraph" para="1193">
                    <span class="paranum">1193</span>
                    <div class="gatha"> ‘‘සමාධිවිජ්ජාවසිපාරමීගතො, මොග්ගල්ලානගොත්තො අසිතස්ස සාසනෙ;</div>
                    <div class="gathalast">ධීරො සමුච්ඡින්දි සමාහිතින්ද්‍රියො, නාගො 
                        <pb ed="T" n="0.0430"/> යථා පූතිලතංව බන්ධනං.
                    </div>
                </div>
                <div class="paragraph" para="1194">
                    <span class="paranum">1194</span>
                    <div class="gatha"> ‘‘පරිචිණ්ණො මයා සත්ථා, කතං බුද්ධස්ස සාසනං;</div>
                    <div class="gathalast">ඔහිතො ගරුකො භාරො, භවනෙත්ති සමූහතා.</div>
                </div>
                <div class="paragraph" para="1195">
                    <span class="paranum">1195</span>
                    <div class="gatha"> ‘‘යස්ස චත්ථාය පබ්බජිතො, අගාරස්මානගාරියං;</div>
                    <div class="gathalast">සො මෙ අත්ථො අනුප්පත්තො, සබ්බසංයොජනක්ඛයො.</div>
                </div>
                <div class="paragraph" para="1196">
                    <span class="paranum">1196</span>
                    <div class="gatha">
                        <span class="note">(ම. නි. 1.513)</span> ‘‘කීදිසො නිරයො ආසි, යත්ථ දුස්සී අපච්චථ;
                    </div>
                    <div class="gathalast">විධුරං සාවකමාසජ්ජ, කකුසන්ධඤ්ච බ්‍රාහ්මණං.</div>
                </div>
                <div class="paragraph" para="1197">
                    <span class="paranum">1197</span>
                    <div class="gatha"> ‘‘සතං ආසි අයොසඞ්කූ, සබ්බෙ පච්චත්තවෙදනා;</div>
                    <div class="gatha">ඊදිසො නිරයො ආසි, යත්ථ දුස්සී අපච්චථ;</div>
                    <div class="gathalast">විධුරං සාවකමාසජ්ජ, කකුසන්ධඤ්ච බ්‍රාහ්මණං.</div>
                </div>
                <div class="paragraph" para="1198">
                    <span class="paranum">1198</span>
                    <div class="gatha"> ‘‘යො එතමභිජානාති, භික්ඛු බුද්ධස්ස සාවකො;</div>
                    <div class="gathalast">තාදිසං භික්ඛුමාසජ්ජ, කණ්හ දුක්ඛං නිගච්ඡසි.</div>
                </div>
                <div class="paragraph" para="1199">
                    <span class="paranum">1199</span>
                    <div class="gatha"> ‘‘මජ්ඣෙසරස්මිං 
                        <pb ed="P" n="0.0107"/>
                        <span class="note">(සරස්ස (සී.), සාගරස්මිං (ක.))</span> තිට්ඨන්ති, විමානා කප්පඨායිනො;
                    </div>
                    <div class="gatha">වෙළුරියවණ්ණා රුචිරා, අච්චිමන්තො පභස්සරා;</div>
                    <div class="gathalast">අච්ඡරා තත්ථ නච්චන්ති, පුථු නානත්තවණ්ණියො.</div>
                </div>
                <div class="paragraph" para="1200">
                    <span class="paranum">1200</span>
                    <div class="gatha"> ‘‘යො 
                        <pb ed="T" n="0.0431"/>
                        <pb ed="M" n="0.0366"/> එතමභිජානාති...පෙ.... කණ්හ දුක්ඛං නිගච්ඡසි.
                    </div>
                </div>
                <div class="paragraph" para="1201">
                    <span class="paranum">1201</span>
                    <div class="gatha"> ‘‘යො වෙ බුද්ධෙන චොදිතො, භික්ඛුසඞ්ඝස්ස පෙක්ඛතො;</div>
                    <div class="gathalast">මිගාරමාතුපාසාදං, පාදඞ්ගුට්ඨෙන කම්පයි.</div>
                </div>
                <div class="paragraph" para="1202">
                    <span class="paranum">1202</span>
                    <div class="gatha"> ‘‘යො එතමභිජානාති...පෙ.... කණ්හ දුක්ඛං නිගච්ඡසි.</div>
                </div>
                <div class="paragraph" para="1203">
                    <span class="paranum">1203</span>
                    <div class="gatha"> ‘‘යො 
                        <pb ed="V" n="0.0294"/> වෙජයන්තපාසාදං, පාදඞ්ගුට්ඨෙන කම්පයි;
                    </div>
                    <div class="gathalast">ඉද්ධිබලෙනුපත්ථද්ධො, සංවෙජෙසි ච දෙවතා.</div>
                </div>
                <div class="paragraph" para="1204">
                    <span class="paranum">1204</span>
                    <div class="gatha"> ‘‘යො එතමභිජානාති...පෙ.... කණ්හ දුක්ඛං නිගච්ඡසි.</div>
                </div>
                <div class="paragraph" para="1205">
                    <span class="paranum">1205</span>
                    <div class="gatha"> ‘‘යො වෙජයන්තපාසාදෙ, සක්කං සො පරිපුච්ඡති;</div>
                    <div class="gatha">අපි ආවුසො ජානාසි, තණ්හක්ඛයවිමුත්තියො;</div>
                    <div class="gathalast">තස්ස සක්කො වියාකාසි, පඤ්හං පුට්ඨො යථාතථං.</div>
                </div>
                <div class="paragraph" para="1206">
                    <span class="paranum">1206</span>
                    <div class="gatha"> ‘‘යො එතමභිජානාති...පෙ.... කණ්හ දුක්ඛං නිගච්ඡසි.</div>
                </div>
                <div class="paragraph" para="1207">
                    <span class="paranum">1207</span>
                    <div class="gatha"> ‘‘යො බ්‍රහ්මානං පරිපුච්ඡති, සුධම්මායං ඨිතො 
                        <span class="note">(සුධම්මායා’භිතො (ස්‍යා.))</span> සභං;
                    </div>
                    <div class="gatha">අජ්ජාපි ත්‍යාවුසො සා දිට්ඨි, යා තෙ දිට්ඨි පුරෙ අහු;</div>
                    <div class="gathalast">පස්සසි වීතිවත්තන්තං, බ්‍රහ්මලොකෙ පභස්සරං.</div>
                </div>
                <div class="paragraph" para="1208">
                    <span class="paranum">1208</span>
                    <div class="gatha"> ‘‘තස්ස බ්‍රහ්මා වියාකාසි, පඤ්හං පුට්ඨො යථාතථං;</div>
                    <div class="gathalast">න මෙ මාරිස සා දිට්ඨි, යා මෙ දිට්ඨි පුරෙ අහු.</div>
                </div>
                <div class="paragraph" para="1209">
                    <span class="paranum">1209</span>
                    <div class="gatha"> ‘‘පස්සාමි වීතිවත්තන්තං, බ්‍රහ්මලොකෙ පභස්සරං;</div>
                    <div class="gathalast">සොහං අජ්ජ කථං වජ්ජං, අහං නිච්චොම්හි සස්සතො.</div>
                </div>
                <div class="paragraph" para="1210">
                    <span class="paranum">1210</span>
                    <div class="gatha"> ‘‘යො එතමභිජානාති...පෙ.... කණ්හ දුක්ඛං නිගච්ඡසි.</div>
                </div>
                <div class="paragraph" para="1211">
                    <span class="paranum">1211</span>
                    <div class="gatha"> ‘‘යො මහානෙරුනො කූටං, විමොක්ඛෙන අඵස්සයි 
                        <span class="note">(අපස්සයි (සී. ක.))</span>;
                    </div>
                    <div class="gatha">වනං පුබ්බවිදෙහානං, යෙ ච භූමිසයා නරා.</div>
                </div>
                <div class="paragraph" para="1212">
                    <span class="paranum">1212</span>
                    <div class="gatha"> ‘‘යො එතමභිජානාති, භික්ඛු බුද්ධස්ස සාවකො;</div>
                    <div class="gatha">තාදිසං භික්ඛුමාසජ්ජ, කණ්හ දුක්ඛං නිගච්ඡසි.</div>
                </div>
                <div class="paragraph" para="1213">
                    <span class="paranum">1213</span>
                    <div class="gatha"> ‘‘න වෙ අග්ගි චෙතයති, අහං බාලං ඩහාමීති;</div>
                    <div class="gathalast">බාලොව ජලිතං අග්ගිං, ආසජ්ජ නං පඩය්හති.</div>
                </div>
                <div class="paragraph" para="1214">
                    <span class="paranum">1214</span>
                    <div class="gatha"> ‘‘එවමෙව තුවං මාර, ආසජ්ජ නං තථාගතං;</div>
                    <div class="gathalast">සයං ඩහිස්සසි අත්තානං, බාලො අග්ගිංව සම්ඵුසං.</div>
                </div>
                <div class="paragraph" para="1215">
                    <span class="paranum">1215</span>
                    <div class="gatha"> ‘‘අපුඤ්ඤං 
                        <pb ed="T" n="0.0432"/>
                        <pb ed="M" n="0.0367"/> පසවී මාරො, ආසජ්ජ නං තථාගතං;
                    </div>
                    <div class="gathalast">කිං නු මඤ්ඤසි පාපිම, න මෙ පාපං විපච්චති.</div>
                </div>
                <div class="paragraph" para="1216">
                    <span class="paranum">1216</span>
                    <div class="gatha"> ‘‘කරතො තෙ චීයතෙ 
                        <span class="note">(මිය්‍යතෙ (සබ්බත්ථ) ම. නි. 1.513 පස්සිතබ්බං)</span> පාපං, චිරරත්තාය අන්තක;
                    </div>
                    <div class="gathalast">මාර නිබ්බින්ද බුද්ධම්හා, ආසං මාකාසි භික්ඛුසු.</div>
                </div>
                <div class="paragraph" para="1217">
                    <span class="paranum">1217</span>
                    <div class="gatha"> ‘‘ඉති 
                        <pb ed="V" n="0.0295"/>
                        <pb ed="P" n="0.0108"/> මාරං අතජ්ජෙසි, භික්ඛු භෙසකළාවනෙ;
                    </div>
                    <div class="gathalast">තතො සො දුම්මනො යක්ඛො, තත්ථෙවන්තරධායථා’’ති.</div>
                    <div class="bodytext">ඉත්ථං සුදං ආයස්මා මහාමොග්ගල්ලානො 
                        <span class="note">(මහාමොග්ගලානො (ක.))</span> ථෙරො ගාථායො අභාසිත්ථාති.
                    </div>
                </div>
            </div>
        </div>
    </div>
    <div class="centre ct_nipatha ending">සට්ඨිනිපාතො නිට්ඨිතො.</div>
    <div class="paragraph udana" para="udana">
        <div class="bodytext ct_nipatha">තත්‍රුද්දානං -</div>
        <div class="ct_nipatha gatha">සට්ඨිකම්හි නිපාතම්හි, මොග්ගල්ලානො මහිද්ධිකො;</div>
        <div class="gathalast ct_nipatha">එකොව ථෙරගාථායො, අට්ඨසට්ඨි භවන්ති තාති.</div>
    </div>
</div>
<!--<p rend="hangnum" n="1204"><hi rend="paranum">1204</hi><hi rend="dot">.</hi></p><p rend="gatha1"> ‘‘යො එතමභිජානාති...පෙ.... කණ්හ දුක්ඛං නිගච්ඡසි.</p>-->