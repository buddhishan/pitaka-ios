<div class="chapter ct_nipatha" node-id="45170">
    <span class="chapter ct_nipatha">8. අට්ඨකනිපාතො</span>
    <div class="chapter-contents">
        <div class="subhead ct_sutta" node-id="45171">
            <span class="subhead ct_sutta">1. සීසූපචාලාථෙරීගාථා</span>
            <div class="subhead-contents">
                <div class="paragraph" para="196">
                    <span class="paranum">196</span>
                    <div class="gatha"> ‘‘භික්ඛුනී 
                        <pb ed="T" n="0.0468"/>
                        <pb ed="M" n="0.0401"/>
                        <pb ed="V" n="0.0327"/> සීලසම්පන්නා, ඉන්ද්‍රියෙසු සුසංවුතා;
                    </div>
                    <div class="gatha">අධිගච්ඡෙ පදං සන්තං, අසෙචනකමොජවං’’.</div>
                </div>
                <div class="paragraph" para="197">
                    <span class="paranum">197</span>
                    <div class="gatha"> ‘‘තාවතිංසා ච යාමා ච, තුසිතා චාපි දෙවතා;</div>
                    <div class="gatha">නිම්මානරතිනො දෙවා, යෙ දෙවා වසවත්තිනො;</div>
                    <div class="gathalast">තත්ථ චිත්තං පණීධෙහි, යත්ථ තෙ වුසිතං පුරෙ’’.</div>
                </div>
                <div class="paragraph" para="198">
                    <span class="paranum">198</span>
                    <div class="gatha"> ‘‘තාවතිංසා ච යාමා ච, තුසිතා චාපි දෙවතා;</div>
                    <div class="gatha">නිම්මානරතිනො දෙවා, යෙ දෙවා වසවත්තිනො.</div>
                </div>
                <div class="paragraph" para="199">
                    <span class="paranum">199</span>
                    <div class="gatha"> ‘‘කාලං කාලං භවාභවං, සක්කායස්මිං පුරක්ඛතා;</div>
                    <div class="gatha">අවීතිවත්තා සක්කායං, ජාතිමරණසාරිනො.</div>
                </div>
                <div class="paragraph" para="200">
                    <span class="paranum">200</span>
                    <div class="gatha"> ‘‘සබ්බො ආදීපිතො ලොකො, සබ්බො ලොකො පදීපිතො;</div>
                    <div class="gatha">සබ්බො පජ්ජලිතො ලොකො, සබ්බො ලොකො පකම්පිතො.</div>
                </div>
                <div class="paragraph" para="201">
                    <span class="paranum">201</span>
                    <div class="gatha"> ‘‘අකම්පියං අතුලියං, අපුථුජ්ජනසෙවිතං;</div>
                    <div class="gatha">බුද්ධො ධම්මමදෙසෙසි, තත්ථ මෙ නිරතො මනො.</div>
                </div>
                <div class="paragraph" para="202">
                    <span class="paranum">202</span>
                    <div class="gatha"> ‘‘තස්සාහං වචනං සුත්වා, විහරිං සාසනෙ රතා;</div>
                    <div class="gathalast">තිස්සො විජ්ජා අනුප්පත්තා, කතං බුද්ධස්ස සාසනං.</div>
                </div>
                <div class="paragraph" para="203">
                    <span class="paranum">203</span>
                    <div class="gatha"> ‘‘සබ්බත්ථ විහතා නන්දී, තමොඛන්ධො පදාලිතො;</div>
                    <div class="gathalast">එවං ජානාහි පාපිම, නිහතො ත්වමසි අන්තක’’.</div>
                </div>
            </div>
            <div class="centre ct_sutta ending">... සීසූපචාලා ථෙරී....</div>
        </div>
    </div>
    <div class="centre ct_nipatha ending">අට්ඨකනිපාතො නිට්ඨිතො.</div>
</div>