<div class="chapter ct_vagga" node-id="41140">
    <span class="chapter ct_vagga">5. පාරායනවග්ගො</span>
    <div class="chapter-contents">
        <div class="subhead ct_sutta" node-id="41141">
            <span class="subhead ct_sutta">වත්ථුගාථා</span>
            <div class="subhead-contents">
                <div class="paragraph" para="982">
                    <span class="paranum">982</span>
                    <div class="gatha"> කොසලානං 
                        <pb ed="M" n="0.0429"/>
                        <pb ed="V" n="0.0225"/>
                        <pb ed="P" n="0.0190"/>
                        <pb ed="T" n="0.0524"/> පුරා රම්මා, අගමා දක්ඛිණාපථං;
                    </div>
                    <div class="gathalast">ආකිඤ්චඤ්ඤං පත්ථයානො, බ්‍රාහ්මණො මන්තපාරගූ.</div>
                </div>
                <div class="paragraph" para="983">
                    <span class="paranum">983</span>
                    <div class="gatha"> සො අස්සකස්ස විසයෙ, අළකස්ස 
                        <span class="note">(මුළකස්ස (ස්‍යා.), මූළ්හකස්ස (ක.), මළකස්ස (නිද්දෙස))</span> සමාසනෙ;
                    </div>
                    <div class="gathalast">වසි ගොධාවරීකූලෙ, උඤ්ඡෙන ච ඵලෙන ච.</div>
                </div>
                <div class="paragraph" para="984">
                    <span class="paranum">984</span>
                    <div class="gatha"> තස්සෙව උපනිස්සාය, ගාමො ච විපුලො අහු;</div>
                    <div class="gathalast">තතො ජාතෙන ආයෙන, මහායඤ්ඤමකප්පයි.</div>
                </div>
                <div class="paragraph" para="985">
                    <span class="paranum">985</span>
                    <div class="gatha"> මහායඤ්ඤං යජිත්වාන, පුන පාවිසි අස්සමං;</div>
                    <div class="gathalast">තස්මිං පටිපවිට්ඨම්හි, අඤ්ඤො ආගඤ්ඡි බ්‍රාහ්මණො.</div>
                </div>
                <div class="paragraph" para="986">
                    <span class="paranum">986</span>
                    <div class="gatha"> උග්ඝට්ටපාදො තසිතො 
                        <span class="note">(තස්සිතො (ක.))</span>, පඞ්කදන්තො රජස්සිරො;
                    </div>
                    <div class="gathalast">සො ච නං උපසඞ්කම්ම, සතානි පඤ්ච යාචති.</div>
                </div>
                <div class="paragraph" para="987">
                    <span class="paranum">987</span>
                    <div class="gatha"> තමෙනං බාවරී දිස්වා, ආසනෙන නිමන්තයි;</div>
                    <div class="gathalast">සුඛඤ්ච කුසලං පුච්ඡි, ඉදං වචනමබ්‍රවි.</div>
                </div>
                <div class="paragraph" para="988">
                    <span class="paranum">988</span>
                    <div class="gatha"> ‘‘යං ඛො මම දෙය්‍යධම්මං, සබ්බං විසජ්ජිතං මයා;</div>
                    <div class="gathalast">අනුජානාහි මෙ බ්‍රහ්මෙ, නත්ථි පඤ්චසතානි මෙ’’.</div>
                </div>
                <div class="paragraph" para="989">
                    <span class="paranum">989</span>
                    <div class="gatha"> ‘‘සචෙ 
                        <pb ed="P" n="0.0191"/> මෙ යාචමානස්ස, භවං නානුපදස්සති;
                    </div>
                    <div class="gathalast">සත්තමෙ දිවසෙ තුය්හං, මුද්ධා ඵලතු සත්තධා’’.</div>
                </div>
                <div class="paragraph" para="990">
                    <span class="paranum">990</span>
                    <div class="gatha"> අභිසඞ්ඛරිත්වා 
                        <pb ed="V" n="0.0226"/>
                        <pb ed="T" n="0.0525"/> කුහකො, භෙරවං සො අකිත්තයි;
                    </div>
                    <div class="gathalast">තස්ස තං වචනං සුත්වා, බාවරී දුක්ඛිතො අහු.</div>
                </div>
                <div class="paragraph" para="991">
                    <span class="paranum">991</span>
                    <div class="gatha"> උස්සුස්සති අනාහාරො, සොකසල්ලසමප්පිතො;</div>
                    <div class="gathalast">අථොපි එවං චිත්තස්ස, ඣානෙ න රමතී මනො.</div>
                </div>
                <div class="paragraph" para="992">
                    <span class="paranum">992</span>
                    <div class="gatha"> උත්‍රස්තං දුක්ඛිතං දිස්වා, දෙවතා අත්ථකාමිනී;</div>
                    <div class="gathalast">බාවරිං උපසඞ්කම්ම, ඉදං වචනමබ්‍රවි.</div>
                </div>
                <div class="paragraph" para="993">
                    <span class="paranum">993</span>
                    <div class="gatha"> ‘‘න 
                        <pb ed="M" n="0.0430"/> සො මුද්ධං පජානාති, කුහකො සො ධනත්ථිකො;
                    </div>
                    <div class="gathalast">මුද්ධනි මුද්ධපාතෙ වා, ඤාණං තස්ස න විජ්ජති’’.</div>
                </div>
                <div class="paragraph" para="994">
                    <span class="paranum">994</span>
                    <div class="gatha"> ‘‘භොතී චරහි ජානාසි, තං මෙ අක්ඛාහි පුච්ඡිතා;</div>
                    <div class="gathalast">මුද්ධං මුද්ධාධිපාතඤ්ච, තං සුණොම වචො තව’’.</div>
                </div>
                <div class="paragraph" para="995">
                    <span class="paranum">995</span>
                    <div class="gatha"> ‘‘අහම්පෙතං න ජානාමි, ඤාණමෙත්ථ න විජ්ජති;</div>
                    <div class="gathalast">මුද්ධනි මුද්ධාධිපාතෙ ච, ජිනානං හෙත්ථ 
                        <span class="note">(මුද්ධං මුද්ධාධිපාතො ච, ජිනානං හෙත (සී. ස්‍යා. පී.))</span> දස්සනං’’.
                    </div>
                </div>
                <div class="paragraph" para="996">
                    <span class="paranum">996</span>
                    <div class="gatha"> ‘‘අථ කො චරහි ජානාති, අස්මිං පථවිමණ්ඩලෙ 
                        <span class="note">(පුථවිමණ්ඩලෙ (සී. පී.))</span>;
                    </div>
                    <div class="gathalast">මුද්ධං මුද්ධාධිපාතඤ්ච, තං මෙ අක්ඛාහි දෙවතෙ’’.</div>
                </div>
                <div class="paragraph" para="997">
                    <span class="paranum">997</span>
                    <div class="gatha"> ‘‘පුරා 
                        <pb ed="P" n="0.0192"/> කපිලවත්ථුම්හා, නික්ඛන්තො ලොකනායකො;
                    </div>
                    <div class="gathalast">අපච්චො ඔක්කාකරාජස්ස, සක්‍යපුත්තො පභඞ්කරො.</div>
                </div>
                <div class="paragraph" para="998">
                    <span class="paranum">998</span>
                    <div class="gatha"> ‘‘සො හි බ්‍රාහ්මණ සම්බුද්ධො, සබ්බධම්මාන පාරගූ;</div>
                    <div class="gatha">සබ්බාභිඤ්ඤාබලප්පත්තො, සබ්බධම්මෙසු චක්ඛුමා;</div>
                    <div class="gathalast">සබ්බකම්මක්ඛයං පත්තො, විමුත්තො උපධික්ඛයෙ.</div>
                </div>
                <div class="paragraph" para="999">
                    <span class="paranum">999</span>
                    <div class="gatha"> ‘‘බුද්ධො සො භගවා ලොකෙ, ධම්මං දෙසෙති චක්ඛුමා;</div>
                    <div class="gathalast">තං 
                        <pb ed="T" n="0.0526"/> ත්වං ගන්ත්වාන පුච්ඡස්සු, සො තෙ තං බ්‍යාකරිස්සති’’.
                    </div>
                </div>
                <div class="paragraph" para="1000">
                    <span class="paranum">1000</span>
                    <div class="gatha"> සම්බුද්ධොති 
                        <pb ed="V" n="0.0227"/> වචො සුත්වා, උදග්ගො බාවරී අහු;
                    </div>
                    <div class="gathalast">සොකස්ස තනුකො ආසි, පීතිඤ්ච විපුලං ලභි.</div>
                </div>
                <div class="paragraph" para="1001">
                    <span class="paranum">1001</span>
                    <div class="gatha"> සො බාවරී අත්තමනො උදග්ගො, තං දෙවතං පුච්ඡති වෙදජාතො;</div>
                    <div class="gatha">‘‘කතමම්හි ගාමෙ නිගමම්හි වා පන, කතමම්හි වා ජනපදෙ ලොකනාථො;</div>
                    <div class="gathalast">යත්ථ ගන්ත්වාන පස්සෙමු 
                        <span class="note">(ගන්ත්වා නමස්සෙමු (සී. ස්‍යා. පී.))</span>, සම්බුද්ධං ද්විපදුත්තමං’’ 
                        <span class="note">(ද්විපදුත්තමං (සී. ස්‍යා. පී.))</span>,.
                    </div>
                </div>
                <div class="paragraph" para="1002">
                    <span class="paranum">1002</span>
                    <div class="gatha"> ‘‘සාවත්ථියං කොසලමන්දිරෙ ජිනො, පහූතපඤ්ඤො වරභූරිමෙධසො;</div>
                    <div class="gathalast">සො සක්‍යපුත්තො විධුරො අනාසවො, මුද්ධාධිපාතස්ස විදූ නරාසභො’’.</div>
                </div>
                <div class="paragraph" para="1003">
                    <span class="paranum">1003</span>
                    <div class="gatha"> තතො 
                        <pb ed="M" n="0.0431"/> ආමන්තයී සිස්සෙ, බ්‍රාහ්මණෙ මන්තපාරගෙ;
                    </div>
                    <div class="gathalast">‘‘එථ මාණවා අක්ඛිස්සං, සුණාථ වචනං මම.</div>
                </div>
                <div class="paragraph" para="1004">
                    <span class="paranum">1004</span>
                    <div class="gatha"> ‘‘යස්සෙසො 
                        <pb ed="P" n="0.0193"/> දුල්ලභො ලොකෙ, පාතුභාවො අභිණ්හසො;
                    </div>
                    <div class="gatha">ස්වාජ්ජ ලොකම්හි උප්පන්නො, සම්බුද්ධො ඉති විස්සුතො;</div>
                    <div class="gathalast">ඛිප්පං ගන්ත්වාන සාවත්ථිං, පස්සව්හො ද්විපදුත්තමං’’.</div>
                </div>
                <div class="paragraph" para="1005">
                    <span class="paranum">1005</span>
                    <div class="gatha"> ‘‘කථං චරහි ජානෙමු, දිස්වා බුද්ධොති බ්‍රාහ්මණ;</div>
                    <div class="gathalast">අජානතං නො පබ්‍රූහි, යථා ජානෙමු තං මයං’’.</div>
                </div>
                <div class="paragraph" para="1006">
                    <span class="paranum">1006</span>
                    <div class="gatha"> ‘‘ආගතානි 
                        <pb ed="T" n="0.0527"/> හි මන්තෙසු, මහාපුරිසලක්ඛණා;
                    </div>
                    <div class="gathalast">ද්වත්තිංසානි ච 
                        <span class="note">(ද්විත්තිංසා ච (සී. ස්‍යා. පී.), ද්විත්තිංස තානි (?))</span> බ්‍යාක්ඛාතා, සමත්තා අනුපුබ්බසො.
                    </div>
                </div>
                <div class="paragraph" para="1007">
                    <span class="paranum">1007</span>
                    <div class="gatha"> ‘‘යස්සෙතෙ හොන්ති ගත්තෙසු, මහාපුරිසලක්ඛණා;</div>
                    <div class="gathalast">ද්වෙයෙව තස්ස ගතියො, තතියා හි න විජ්ජති.</div>
                </div>
                <div class="paragraph" para="1008">
                    <span class="paranum">1008</span>
                    <div class="gatha"> ‘‘සචෙ අගාරං ආවසති 
                        <span class="note">(අජ්ඣාවසති (ක.))</span>, විජෙය්‍ය පථවිං ඉමං;
                    </div>
                    <div class="gathalast">අදණ්ඩෙන අසත්ථෙන, ධම්මෙනමනුසාසති.</div>
                </div>
                <div class="paragraph" para="1009">
                    <span class="paranum">1009</span>
                    <div class="gatha"> ‘‘සචෙ 
                        <pb ed="V" n="0.0228"/> ච සො පබ්බජති, අගාරා අනගාරියං;
                    </div>
                    <div class="gathalast">විවට්ටච්ඡදො 
                        <span class="note">(විවත්තඡද්දො (සී.))</span> සම්බුද්ධො, අරහා භවති අනුත්තරො.
                    </div>
                </div>
                <div class="paragraph" para="1010">
                    <span class="paranum">1010</span>
                    <div class="gatha"> ‘‘ජාතිං ගොත්තඤ්ච ලක්ඛණං, මන්තෙ සිස්සෙ පුනාපරෙ;</div>
                    <div class="gathalast">මුද්ධං මුද්ධාධිපාතඤ්ච, මනසායෙව පුච්ඡථ.</div>
                </div>
                <div class="paragraph" para="1011">
                    <span class="paranum">1011</span>
                    <div class="gatha"> ‘‘අනාවරණදස්සාවී, යදි බුද්ධො භවිස්සති;</div>
                    <div class="gathalast">මනසා පුච්ඡිතෙ පඤ්හෙ, වාචාය විස්සජෙස්සති’’.</div>
                </div>
                <div class="paragraph" para="1012">
                    <span class="paranum">1012</span>
                    <div class="gatha"> බාවරිස්ස වචො සුත්වා, සිස්සා සොළස බ්‍රාහ්මණා;</div>
                    <div class="gathalast">අජිතො තිස්සමෙත්තෙය්‍යො, පුණ්ණකො අථ මෙත්තගූ.</div>
                </div>
                <div class="paragraph" para="1013">
                    <span class="paranum">1013</span>
                    <div class="gatha"> ධොතකො 
                        <pb ed="P" n="0.0194"/> උපසීවො ච, නන්දො ච අථ හෙමකො;
                    </div>
                    <div class="gathalast">තොදෙය්‍යකප්පා දුභයො, ජතුකණ්ණී ච පණ්ඩිතො.</div>
                </div>
                <div class="paragraph" para="1014">
                    <span class="paranum">1014</span>
                    <div class="gatha"> භද්‍රාවුධො 
                        <pb ed="M" n="0.0432"/> උදයො ච, පොසාලො චාපි බ්‍රාහ්මණො;
                    </div>
                    <div class="gathalast">මොඝරාජා ච මෙධාවී, පිඞ්ගියො ච මහාඉසි.</div>
                </div>
                <div class="paragraph" para="1015">
                    <span class="paranum">1015</span>
                    <div class="gatha"> පච්චෙකගණිනො සබ්බෙ, සබ්බලොකස්ස විස්සුතා;</div>
                    <div class="gathalast">ඣායී ඣානරතා ධීරා, පුබ්බවාසනවාසිතා.</div>
                </div>
                <div class="paragraph" para="1016">
                    <span class="paranum">1016</span>
                    <div class="gatha"> බාවරිං 
                        <pb ed="T" n="0.0528"/> අභිවාදෙත්වා, කත්වා ච නං පදක්ඛිණං;
                    </div>
                    <div class="gathalast">ජටාජිනධරා සබ්බෙ, පක්කාමුං උත්තරාමුඛා.</div>
                </div>
                <div class="paragraph" para="1017">
                    <span class="paranum">1017</span>
                    <div class="gatha"> අළකස්ස පතිට්ඨානං, පුරිමාහිස්සතිං 
                        <span class="note">(පුරිමං මාහිස්සතිං (සී. පී.), පුරං මාහිස්සතිං (ස්‍යා.))</span> තදා;
                    </div>
                    <div class="gathalast">උජ්ජෙනිඤ්චාපි ගොනද්ධං, වෙදිසං වනසව්හයං.</div>
                </div>
                <div class="paragraph" para="1018">
                    <span class="paranum">1018</span>
                    <div class="gatha"> කොසම්බිඤ්චාපි සාකෙතං, සාවත්ථිඤ්ච පුරුත්තමං;</div>
                    <div class="gathalast">සෙතබ්‍යං කපිලවත්ථුං, කුසිනාරඤ්ච මන්දිරං.</div>
                </div>
                <div class="paragraph" para="1019">
                    <span class="paranum">1019</span>
                    <div class="gatha"> පාවඤ්ච 
                        <pb ed="V" n="0.0229"/> භොගනගරං, වෙසාලිං මාගධං පුරං;
                    </div>
                    <div class="gathalast">පාසාණකං චෙතියඤ්ච, රමණීයං මනොරමං.</div>
                </div>
                <div class="paragraph" para="1020">
                    <span class="paranum">1020</span>
                    <div class="gatha"> තසිතොවුදකං 
                        <pb ed="P" n="0.0195"/> සීතං, මහාලාභංව වාණිජො;
                    </div>
                    <div class="gathalast">ඡායං ධම්මාභිතත්තොව, තුරිතා පබ්බතමාරුහුං.</div>
                </div>
                <div class="paragraph" para="1021">
                    <span class="paranum">1021</span>
                    <div class="gatha"> භගවා තම්හි සමයෙ, භික්ඛුසඞ්ඝපුරක්ඛතො;</div>
                    <div class="gathalast">භික්ඛූනං ධම්මං දෙසෙති, සීහොව නදතී වනෙ.</div>
                </div>
                <div class="paragraph" para="1022">
                    <span class="paranum">1022</span>
                    <div class="gatha"> අජිතො අද්දස බුද්ධං, සතරංසිං 
                        <span class="note">(වීතරංසිංව (ස්‍යා.), සතරංසීව (ක.), පීතරංසීව (නිද්දෙස))</span> ව භාණුමං;
                    </div>
                    <div class="gathalast">චන්දං යථා පන්නරසෙ, පාරිපූරිං උපාගතං.</div>
                </div>
                <div class="paragraph" para="1023">
                    <span class="paranum">1023</span>
                    <div class="gatha"> අථස්ස ගත්තෙ දිස්වාන, පරිපූරඤ්ච බ්‍යඤ්ජනං;</div>
                    <div class="gathalast">එකමන්තං ඨිතො හට්ඨො, මනොපඤ්හෙ අපුච්ඡථ.</div>
                </div>
                <div class="paragraph" para="1024">
                    <span class="paranum">1024</span>
                    <div class="gatha"> ‘‘ආදිස්ස ජම්මනං 
                        <span class="note">(ජප්පනං (ක.))</span> බ්‍රූහි, ගොත්තං බ්‍රූහි සලක්ඛණං 
                        <span class="note">(බ්‍රූහිස්ස ලක්ඛණං (නිද්දෙස))</span>;
                    </div>
                    <div class="gathalast">මන්තෙසු පාරමිං බ්‍රූහි, කති වාචෙති බ්‍රාහ්මණො’’.</div>
                </div>
                <div class="paragraph" para="1025">
                    <span class="paranum">1025</span>
                    <div class="gatha"> ‘‘වීසං වස්සසතං ආයු, සො ච ගොත්තෙන බාවරී;</div>
                    <div class="gathalast">තීණිස්ස ලක්ඛණා ගත්තෙ, තිණ්ණං වෙදාන පාරගූ.</div>
                </div>
                <div class="paragraph" para="1026">
                    <span class="paranum">1026</span>
                    <div class="gatha"> ‘‘ලක්ඛණෙ 
                        <pb ed="M" n="0.0433"/>
                        <pb ed="T" n="0.0529"/> ඉතිහාසෙ ච, සනිඝණ්ඩුසකෙටුභෙ;
                    </div>
                    <div class="gathalast">පඤ්චසතානි වාචෙති, සධම්මෙ පාරමිං ගතො’’.</div>
                </div>
                <div class="paragraph" para="1027">
                    <span class="paranum">1027</span>
                    <div class="gatha"> ‘‘ලක්ඛණානං 
                        <pb ed="P" n="0.0196"/> පවිචයං, බාවරිස්ස නරුත්තම;
                    </div>
                    <div class="gathalast">කඞ්ඛච්ඡිද 
                        <span class="note">(තණ්හච්ඡිද (බහූසු))</span> පකාසෙහි, මා නො කඞ්ඛායිතං අහු’’.
                    </div>
                </div>
                <div class="paragraph" para="1028">
                    <span class="paranum">1028</span>
                    <div class="gatha"> ‘‘මුඛං ජිව්හාය ඡාදෙති, උණ්ණස්ස භමුකන්තරෙ;</div>
                    <div class="gathalast">කොසොහිතං වත්ථගුය්හං, එවං ජානාහි මාණව’’.</div>
                </div>
                <div class="paragraph" para="1029">
                    <span class="paranum">1029</span>
                    <div class="gatha"> පුච්ඡඤ්හි 
                        <pb ed="V" n="0.0230"/> කිඤ්චි අසුණන්තො, සුත්වා පඤ්හෙ වියාකතෙ;
                    </div>
                    <div class="gathalast">විචින්තෙති ජනො සබ්බො, වෙදජාතො කතඤ්ජලී.</div>
                </div>
                <div class="paragraph" para="1030">
                    <span class="paranum">1030</span>
                    <div class="gatha"> ‘‘කො නු දෙවො වා බ්‍රහ්මා වා, ඉන්දො වාපි සුජම්පති;</div>
                    <div class="gathalast">මනසා පුච්ඡිතෙ පඤ්හෙ, කමෙතං පටිභාසති.</div>
                </div>
                <div class="paragraph" para="1031">
                    <span class="paranum">1031</span>
                    <div class="gatha"> ‘‘මුද්ධං මුද්ධාධිපාතඤ්ච, බාවරී පරිපුච්ඡති;</div>
                    <div class="gathalast">තං බ්‍යාකරොහි භගවා, කඞ්ඛං විනය නො ඉසෙ’’.</div>
                </div>
                <div class="paragraph" para="1032">
                    <span class="paranum">1032</span>
                    <div class="gatha"> ‘‘අවිජ්ජා මුද්ධාති ජානාහි, විජ්ජා මුද්ධාධිපාතිනී;</div>
                    <div class="gathalast">සද්ධාසතිසමාධීහි, ඡන්දවීරියෙන සංයුතා’’.</div>
                </div>
                <div class="paragraph" para="1033">
                    <span class="paranum">1033</span>
                    <div class="gatha"> තතො වෙදෙන මහතා, සන්ථම්භිත්වාන මාණවො;</div>
                    <div class="gathalast">එකංසං අජිනං කත්වා, පාදෙසු සිරසා පති.</div>
                </div>
                <div class="paragraph" para="1034">
                    <span class="paranum">1034</span>
                    <div class="gatha"> ‘‘බාවරී බ්‍රාහ්මණො භොතො, සහ සිස්සෙහි මාරිස;</div>
                    <div class="gathalast">උදග්ගචිත්තො සුමනො, පාදෙ වන්දති චක්ඛුම’’.</div>
                </div>
                <div class="paragraph" para="1035">
                    <span class="paranum">1035</span>
                    <div class="gatha"> ‘‘සුඛිතො 
                        <pb ed="P" n="0.0197"/> බාවරී හොතු, සහ සිස්සෙහි බ්‍රාහ්මණො;
                    </div>
                    <div class="gathalast">ත්වඤ්චාපි සුඛිතො හොහි, චිරං ජීවාහි මාණව.</div>
                </div>
                <div class="paragraph" para="1036">
                    <span class="paranum">1036</span>
                    <div class="gatha"> ‘‘බාවරිස්ස 
                        <pb ed="T" n="0.0530"/> ච තුය්හං වා, සබ්බෙසං සබ්බසංසයං;
                    </div>
                    <div class="gathalast">කතාවකාසා පුච්ඡව්හො, යං කිඤ්චි මනසිච්ඡථ’’.</div>
                </div>
                <div class="paragraph" para="1037">
                    <span class="paranum">1037</span>
                    <div class="gatha"> සම්බුද්ධෙන කතොකාසො, නිසීදිත්වාන පඤ්ජලී;</div>
                    <div class="gathalast">අජිතො පඨමං පඤ්හං, තත්ථ පුච්ඡි තථාගතං.</div>
                </div>
            </div>
            <div class="centre ct_sutta ending">වත්ථුගාථා නිට්ඨිතා.</div>
        </div>
        <div class="subhead ct_sutta" node-id="41142">
            <span class="subhead ct_sutta">1. අජිතමාණවපුච්ඡා</span>
            <div class="subhead-contents">
                <div class="paragraph" para="1038">
                    <span class="paranum">1038</span>
                    <div class="gatha"> ‘‘කෙනස්සු 
                        <pb ed="M" n="0.0434"/>
                        <pb ed="V" n="0.0231"/> නිවුතො ලොකො, (ඉච්චායස්මා අජිතො)
                    </div>
                    <div class="gatha">කෙනස්සු නප්පකාසති;</div>
                    <div class="gathalast">කිස්සාභිලෙපනං බ්‍රූසි, කිංසු තස්ස මහබ්භයං’’.</div>
                </div>
                <div class="paragraph" para="1039">
                    <span class="paranum">1039</span>
                    <div class="gatha"> ‘‘අවිජ්ජාය නිවුතො ලොකො, (අජිතාති භගවා)</div>
                    <div class="gatha">වෙවිච්ඡා පමාදා නප්පකාසති;</div>
                    <div class="gathalast">ජප්පාභිලෙපනං බ්‍රූමි, දුක්ඛමස්ස මහබ්භයං’’.</div>
                </div>
                <div class="paragraph" para="1040">
                    <span class="paranum">1040</span>
                    <div class="gatha"> ‘‘සවන්ති 
                        <pb ed="P" n="0.0198"/> සබ්බධි සොතා, (ඉච්චායස්මා අජිතො)
                    </div>
                    <div class="gatha">සොතානං කිං නිවාරණං;</div>
                    <div class="gathalast">සොතානං සංවරං බ්‍රූහි, කෙන සොතා පිධිය්‍යරෙ’’ 
                        <span class="note">(පිථිය්‍යරෙ (සී. ස්‍යා. පී.), පිථීයරෙ (සී. අට්ඨ.), පිධීයරෙ (?))</span>.
                    </div>
                </div>
                <div class="paragraph" para="1041">
                    <span class="paranum">1041</span>
                    <div class="gatha"> ‘‘යානි සොතානි ලොකස්මිං, (අජිතාති භගවා)</div>
                    <div class="gatha">සති තෙසං නිවාරණං;</div>
                    <div class="gathalast">සොතානං සංවරං බ්‍රූමි, පඤ්ඤායෙතෙ පිධිය්‍යරෙ’’.</div>
                </div>
                <div class="paragraph" para="1042">
                    <span class="paranum">1042</span>
                    <div class="gatha"> ‘‘පඤ්ඤා චෙව සති යඤ්ච 
                        <span class="note">(සතී චෙව (සී.), සතී ච (ස්‍යා.), සතී චාපි (පී. නිද්දෙස), සති චාපි (නිද්දෙස))</span>, (ඉච්චායස්මා අජිතො)
                    </div>
                    <div class="gatha">නාමරූපඤ්ච මාරිස;</div>
                    <div class="gathalast">එතං 
                        <pb ed="T" n="0.0531"/> මෙ පුට්ඨො පබ්‍රූහි, කත්ථෙතං උපරුජ්ඣති’’.
                    </div>
                </div>
                <div class="paragraph" para="1043">
                    <span class="paranum">1043</span>
                    <div class="gatha"> ‘‘යමෙතං පඤ්හං අපුච්ඡි, අජිත තං වදාමි තෙ;</div>
                    <div class="gatha">යත්ථ නාමඤ්ච රූපඤ්ච, අසෙසං උපරුජ්ඣති;</div>
                    <div class="gathalast">විඤ්ඤාණස්ස නිරොධෙන, එත්ථෙතං උපරුජ්ඣති’’.</div>
                </div>
                <div class="paragraph" para="1044">
                    <span class="paranum">1044</span>
                    <div class="gatha"> ‘‘යෙ ච සඞ්ඛාතධම්මාසෙ, යෙ ච සෙඛා පුථූ ඉධ;</div>
                    <div class="gathalast">තෙසං මෙ නිපකො ඉරියං, පුට්ඨො පබ්‍රූහි මාරිස’’.</div>
                </div>
                <div class="paragraph" para="1045">
                    <span class="paranum">1045</span>
                    <div class="gatha"> ‘‘කාමෙසු 
                        <pb ed="V" n="0.0232"/> නාභිගිජ්ඣෙය්‍ය, මනසානාවිලො සියා;
                    </div>
                    <div class="gathalast">කුසලො සබ්බධම්මානං, සතො භික්ඛු පරිබ්බජෙ’’ති.</div>
                </div>
            </div>
            <div class="centre ct_sutta ending">අජිතමාණවපුච්ඡා පඨමා නිට්ඨිතා.</div>
        </div>
        <div class="subhead ct_sutta" node-id="41143">
            <span class="subhead ct_sutta">2. තිස්සමෙත්තෙය්‍යමාණවපුච්ඡා</span>
            <div class="subhead-contents">
                <div class="paragraph" para="1046">
                    <span class="paranum">1046</span>
                    <div class="gatha"> ‘‘කොධ 
                        <pb ed="M" n="0.0435"/>
                        <pb ed="P" n="0.0199"/> සන්තුසිතො ලොකෙ, (ඉච්චායස්මා තිස්සමෙත්තෙය්‍යො)
                    </div>
                    <div class="gatha">කස්ස නො සන්ති ඉඤ්ජිතා;</div>
                    <div class="gatha">කො උභන්තමභිඤ්ඤාය, මජ්ඣෙ මන්තා න ලිප්පති 
                        <span class="note">(ලිම්පති (ක.))</span>;
                    </div>
                    <div class="gathalast">කං බ්‍රූසි මහාපුරිසොති, කො ඉධ සිබ්බිනිමච්චගා’’.</div>
                </div>
                <div class="paragraph" para="1047">
                    <span class="paranum">1047</span>
                    <div class="gatha"> ‘‘කාමෙසු බ්‍රහ්මචරියවා, (මෙත්තෙය්‍යාති භගවා)</div>
                    <div class="gatha">වීතතණ්හො සදා සතො;</div>
                    <div class="gathalast">සඞ්ඛාය 
                        <pb ed="T" n="0.0532"/> නිබ්බුතො භික්ඛු, තස්ස නො සන්ති ඉඤ්ජිතා.
                    </div>
                </div>
                <div class="paragraph" para="1048">
                    <span class="paranum">1048</span>
                    <div class="gatha"> ‘‘සො උභන්තමභිඤ්ඤාය, මජ්ඣෙ මන්තා න ලිප්පති;</div>
                    <div class="gathalast">තං බ්‍රූමි මහාපුරිසොති, සො ඉධ සිබ්බිනිමච්චගා’’ති.</div>
                </div>
            </div>
            <div class="centre ct_sutta ending">තිස්සමෙත්තෙය්‍යමාණවපුච්ඡා දුතියා නිට්ඨිතා.</div>
        </div>
        <div class="subhead ct_sutta" node-id="41144">
            <span class="subhead ct_sutta">3. පුණ්ණකමාණවපුච්ඡා</span>
            <div class="subhead-contents">
                <div class="paragraph" para="1049">
                    <span class="paranum">1049</span>
                    <div class="gatha"> ‘‘අනෙජං මූලදස්සාවිං, (ඉච්චායස්මා පුණ්ණකො)</div>
                    <div class="gatha">අත්ථි 
                        <span class="note">(අත්ථී (ස්‍යා.))</span> පඤ්හෙන ආගමං;
                    </div>
                    <div class="gatha">කිං 
                        <pb ed="V" n="0.0233"/> නිස්සිතා 
                        <pb ed="P" n="0.0200"/> ඉසයො මනුජා, ඛත්තියා බ්‍රාහ්මණා දෙවතානං;
                    </div>
                    <div class="gathalast">යඤ්ඤමකප්පයිංසු පුථූධ ලොකෙ, පුච්ඡාමි තං භගවා බ්‍රූහි මෙ තං’’.</div>
                </div>
                <div class="paragraph" para="1050">
                    <span class="paranum">1050</span>
                    <div class="gatha"> ‘‘යෙ කෙචිමෙ ඉසයො මනුජා, (පුණ්ණකාති භගවා)</div>
                    <div class="gatha">ඛත්තියා බ්‍රාහ්මණා දෙවතානං;</div>
                    <div class="gatha">යඤ්ඤමකප්පයිංසු පුථූධ ලොකෙ, ආසීසමානා පුණ්ණක ඉත්ථත්තං 
                        <span class="note">(ඉත්ථභාවං (සී. ස්‍යා.))</span>;
                    </div>
                    <div class="gathalast">ජරං සිතා යඤ්ඤමකප්පයිංසු’’.</div>
                </div>
                <div class="paragraph" para="1051">
                    <span class="paranum">1051</span>
                    <div class="gatha"> ‘‘යෙ 
                        <pb ed="M" n="0.0436"/> කෙචිමෙ ඉසයො මනුජා, (ඉච්චායස්මා පුණ්ණකො)
                    </div>
                    <div class="gatha">ඛත්තියා බ්‍රාහ්මණා දෙවතානං;</div>
                    <div class="gatha">යඤ්ඤමකප්පයිංසු 
                        <pb ed="T" n="0.0533"/> පුථූධ ලොකෙ, කච්චිස්සු තෙ භගවා යඤ්ඤපථෙ අප්පමත්තා;
                    </div>
                    <div class="gathalast">අතාරුං ජාතිඤ්ච ජරඤ්ච මාරිස, පුච්ඡාමි තං භගවා බ්‍රූහි මෙ තං’’.</div>
                </div>
                <div class="paragraph" para="1052">
                    <span class="paranum">1052</span>
                    <div class="gatha"> ‘‘ආසීසන්ති ථොමයන්ති, අභිජප්පන්ති ජුහන්ති; (පුණ්ණකාති භගවා)</div>
                    <div class="gatha">කාමාභිජප්පන්ති පටිච්ච ලාභං, තෙ යාජයොගා භවරාගරත්තා;</div>
                    <div class="gathalast">නාතරිංසු ජාතිජරන්ති බ්‍රූමි’’.</div>
                </div>
                <div class="paragraph" para="1053">
                    <span class="paranum">1053</span>
                    <div class="gatha"> ‘‘තෙ 
                        <pb ed="P" n="0.0201"/> චෙ නාතරිංසු යාජයොගා, (ඉච්චායස්මා පුණ්ණකො)
                    </div>
                    <div class="gatha">යඤ්ඤෙහි ජාතිඤ්ච ජරඤ්ච මාරිස;</div>
                    <div class="gatha">අථ කො චරහි දෙවමනුස්සලොකෙ, අතාරි ජාතිඤ්ච ජරඤ්ච මාරිස;</div>
                    <div class="gathalast">පුච්ඡාමි තං භගවා බ්‍රූහි මෙ තං’’.</div>
                </div>
                <div class="paragraph" para="1054">
                    <span class="paranum">1054</span>
                    <div class="gatha"> ‘‘සඞ්ඛාය ලොකස්මි පරොපරානි 
                        <span class="note">(පරොවරානි (සී. ස්‍යා.))</span>, (පුණ්ණකාති භගවා)
                    </div>
                    <div class="gatha">යස්සිඤ්ජිතං නත්ථි කුහිඤ්චි ලොකෙ;</div>
                    <div class="gathalast">සන්තො විධූමො අනීඝො නිරාසො, අතාරි සො ජාතිජරන්ති බ්‍රූමී’’ති.</div>
                </div>
            </div>
            <div class="centre ct_sutta ending">පුණ්ණකමාණවපුච්ඡා තතියා නිට්ඨිතා.</div>
        </div>
        <div class="subhead ct_sutta" node-id="41145">
            <span class="subhead ct_sutta">4. මෙත්තගූමාණවපුච්ඡා</span>
            <div class="subhead-contents">
                <div class="paragraph" para="1055">
                    <span class="paranum">1055</span>
                    <div class="gatha"> ‘‘පුච්ඡාමි 
                        <pb ed="V" n="0.0234"/>
                        <pb ed="T" n="0.0534"/> තං භගවා බ්‍රූහි මෙ තං, (ඉච්චායස්මා මෙත්තගූ)
                    </div>
                    <div class="gatha">මඤ්ඤාමි තං වෙදගුං භාවිතත්තං;</div>
                    <div class="gathalast">කුතො නු දුක්ඛා සමුදාගතා ඉමෙ, යෙ කෙචි ලොකස්මිමනෙකරූපා’’.</div>
                </div>
                <div class="paragraph" para="1056">
                    <span class="paranum">1056</span>
                    <div class="gatha"> ‘‘දුක්ඛස්ස 
                        <pb ed="M" n="0.0437"/>
                        <pb ed="P" n="0.0202"/> වෙ මං පභවං අපුච්ඡසි, (මෙත්තගූති භගවා)
                    </div>
                    <div class="gatha">තං තෙ පවක්ඛාමි යථා පජානං;</div>
                    <div class="gathalast">උපධිනිදානා පභවන්ති දුක්ඛා, යෙ කෙචි ලොකස්මිමනෙකරූපා.</div>
                </div>
                <div class="paragraph" para="1057">
                    <span class="paranum">1057</span>
                    <div class="gatha"> ‘‘යො වෙ අවිද්වා උපධිං කරොති, පුනප්පුනං දුක්ඛමුපෙති මන්දො;</div>
                    <div class="gathalast">තස්මා පජානං උපධිං න කයිරා, දුක්ඛස්ස ජාතිප්පභවානුපස්සී’’.</div>
                </div>
                <div class="paragraph" para="1058">
                    <span class="paranum">1058</span>
                    <div class="gatha"> ‘‘යං තං අපුච්ඡිම්හ අකිත්තයී නො, අඤ්ඤං තං පුච්ඡාම 
                        <span class="note">(පුච්ඡාමි (සී. පී.))</span> තදිඞ්ඝ බ්‍රූහි;
                    </div>
                    <div class="gatha">කථං නු ධීරා විතරන්ති ඔඝං, ජාතිං ජරං සොකපරිද්දවඤ්ච;</div>
                    <div class="gathalast">තං මෙ මුනි සාධු වියාකරොහි, තථා හි තෙ විදිතො එස ධම්මො’’.</div>
                </div>
                <div class="paragraph" para="1059">
                    <span class="paranum">1059</span>
                    <div class="gatha"> ‘‘කිත්තයිස්සාමි 
                        <pb ed="T" n="0.0535"/> තෙ ධම්මං, (මෙත්තගූති භගවා)
                    </div>
                    <div class="gatha">දිට්ඨෙ ධම්මෙ අනීතිහං;</div>
                    <div class="gathalast">යං විදිත්වා සතො චරං, තරෙ ලොකෙ විසත්තිකං’’.</div>
                </div>
                <div class="paragraph" para="1060">
                    <span class="paranum">1060</span>
                    <div class="gatha"> ‘‘තඤ්චාහං අභිනන්දාමි, මහෙසි ධම්මමුත්තමං;</div>
                    <div class="gathalast">යං විදිත්වා සතො චරං, තරෙ ලොකෙ විසත්තිකං’’.</div>
                </div>
                <div class="paragraph" para="1061">
                    <span class="paranum">1061</span>
                    <div class="gatha"> ‘‘යං කිඤ්චි සම්පජානාසි, (මෙත්තගූති භගවා)</div>
                    <div class="gatha">උද්ධං අධො තිරියඤ්චාපි මජ්ඣෙ;</div>
                    <div class="gathalast">එතෙසු 
                        <pb ed="P" n="0.0203"/> නන්දිඤ්ච නිවෙසනඤ්ච, පනුජ්ජ විඤ්ඤාණං භවෙ න තිට්ඨෙ.
                    </div>
                </div>
                <div class="paragraph" para="1062">
                    <span class="paranum">1062</span>
                    <div class="gatha"> ‘‘එවංවිහාරී 
                        <pb ed="V" n="0.0235"/> සතො අප්පමත්තො, භික්ඛු චරං හිත්වා මමායිතානි;
                    </div>
                    <div class="gathalast">ජාතිං ජරං සොකපරිද්දවඤ්ච, ඉධෙව විද්වා පජහෙය්‍ය දුක්ඛං’’.</div>
                </div>
                <div class="paragraph" para="1063">
                    <span class="paranum">1063</span>
                    <div class="gatha"> ‘‘එතාභිනන්දාමි 
                        <pb ed="M" n="0.0438"/> වචො මහෙසිනො, සුකිත්තිතං ගොතමනූපධීකං;
                    </div>
                    <div class="gathalast">අද්ධා හි භගවා පහාසි දුක්ඛං, තථා හි තෙ විදිතො එස ධම්මො.</div>
                </div>
                <div class="paragraph" para="1064">
                    <span class="paranum">1064</span>
                    <div class="gatha"> ‘‘තෙ චාපි නූනප්පජහෙය්‍යු දුක්ඛං, යෙ ත්වං මුනි අට්ඨිතං ඔවදෙය්‍ය;</div>
                    <div class="gathalast">තං තං නමස්සාමි සමෙච්ච නාග, අප්පෙව මං භගවා අට්ඨිතං ඔවදෙය්‍ය’’.</div>
                </div>
                <div class="paragraph" para="1065">
                    <span class="paranum">1065</span>
                    <div class="gatha"> ‘‘යං 
                        <pb ed="T" n="0.0536"/> බ්‍රාහ්මණං වෙදගුමාභිජඤ්ඤා, අකිඤ්චනං කාමභවෙ අසත්තං;
                    </div>
                    <div class="gathalast">අද්ධා හි සො ඔඝමිමං අතාරි, තිණ්ණො ච පාරං අඛිලො අකඞ්ඛො.</div>
                </div>
                <div class="paragraph" para="1066">
                    <span class="paranum">1066</span>
                    <div class="gatha"> ‘‘විද්වා ච යො 
                        <span class="note">(සො (සී. ස්‍යා. පී.))</span> වෙදගූ නරො ඉධ, භවාභවෙ සඞ්ගමිමං විසජ්ජ;
                    </div>
                    <div class="gathalast">සො 
                        <pb ed="P" n="0.0204"/> වීතතණ්හො අනීඝො නිරාසො, අතාරි සො ජාතිජරන්ති බ්‍රූමී’’ති.
                    </div>
                </div>
            </div>
            <div class="centre ct_sutta ending">මෙත්තගූමාණවපුච්ඡා චතුත්ථී නිට්ඨිතා.</div>
        </div>
        <div class="subhead ct_sutta" node-id="41146">
            <span class="subhead ct_sutta">5. ධොතකමාණවපුච්ඡා</span>
            <div class="subhead-contents">
                <div class="paragraph" para="1067">
                    <span class="paranum">1067</span>
                    <div class="gatha"> ‘‘පුච්ඡාමි තං භගවා බ්‍රූහි මෙ තං, (ඉච්චායස්මා ධොතකො)</div>
                    <div class="gatha">වාචාභිකඞ්ඛාමි මහෙසි තුය්හං;</div>
                    <div class="gathalast">තව සුත්වාන නිග්ඝොසං, සික්ඛෙ නිබ්බානමත්තනො’’.</div>
                </div>
                <div class="paragraph" para="1068">
                    <span class="paranum">1068</span>
                    <div class="gatha"> ‘‘තෙනහාතප්පං කරොහි, (ධොතකාති භගවා) ඉධෙව නිපකො සතො;</div>
                    <div class="gathalast">ඉතො සුත්වාන නිග්ඝොසං, සික්ඛෙ නිබ්බානමත්තනො’’.</div>
                </div>
                <div class="paragraph" para="1069">
                    <span class="paranum">1069</span>
                    <div class="gatha"> ‘‘පස්සාමහං 
                        <pb ed="M" n="0.0439"/> දෙවමනුස්සලොකෙ, අකිඤ්චනං බ්‍රාහ්මණමිරියමානං;
                    </div>
                    <div class="gathalast">තං තං නමස්සාමි සමන්තචක්ඛු, පමුඤ්ච 
                        <pb ed="T" n="0.0537"/> මං සක්ක කථංකථාහි’’.
                    </div>
                </div>
                <div class="paragraph" para="1070">
                    <span class="paranum">1070</span>
                    <div class="gatha"> ‘‘නාහං 
                        <pb ed="V" n="0.0236"/> සහිස්සාමි 
                        <span class="note">(සමිස්සාමි (ස්‍යා.), ගමිස්සාමි (සී.), සමීහාමි (පී.))</span> පමොචනාය, කථංකථිං ධොතක කඤ්චි ලොකෙ;
                    </div>
                    <div class="gathalast">ධම්මඤ්ච සෙට්ඨං අභිජානමානො 
                        <span class="note">(ආජානමානො (සී. ස්‍යා. පී.))</span>, එවං තුවං ඔඝමිමං තරෙසි’’.
                    </div>
                </div>
                <div class="paragraph" para="1071">
                    <span class="paranum">1071</span>
                    <div class="gatha"> ‘‘අනුසාස බ්‍රහ්මෙ කරුණායමානො, විවෙකධම්මං යමහං විජඤ්ඤං;</div>
                    <div class="gathalast">යථාහං 
                        <pb ed="P" n="0.0205"/> ආකාසොව අබ්‍යාපජ්ජමානො, ඉධෙව සන්තො අසිතො චරෙය්‍යං’’.
                    </div>
                </div>
                <div class="paragraph" para="1072">
                    <span class="paranum">1072</span>
                    <div class="gatha"> ‘‘කිත්තයිස්සාමි තෙ සන්තිං, (ධොතකාති භගවා) දිට්ඨෙ ධම්මෙ අනීතිහං;</div>
                    <div class="gathalast">යං විදිත්වා සතො චරං, තරෙ ලොකෙ විසත්තිකං’’.</div>
                </div>
                <div class="paragraph" para="1073">
                    <span class="paranum">1073</span>
                    <div class="gatha"> ‘‘තඤ්චාහං අභිනන්දාමි, මහෙසි සන්තිමුත්තමං;</div>
                    <div class="gathalast">යං විදිත්වා සතො චරං, තරෙ ලොකෙ විසත්තිකං’’.</div>
                </div>
                <div class="paragraph" para="1074">
                    <span class="paranum">1074</span>
                    <div class="gatha"> ‘‘යං කිඤ්චි සම්පජානාසි, (ධොතකාති භගවා)</div>
                    <div class="gatha">උද්ධං අධො තිරියඤ්චාපි මජ්ඣෙ;</div>
                    <div class="gathalast">එතං විදිත්වා සඞ්ගොති ලොකෙ, භවාභවාය මාකාසි තණ්හ’’න්ති.</div>
                </div>
            </div>
            <div class="centre ct_sutta ending">ධොතකමාණවපුච්ඡා පඤ්චමී නිට්ඨිතා.</div>
        </div>
        <div class="subhead ct_sutta" node-id="41147">
            <span class="subhead ct_sutta">6. උපසීවමාණවපුච්ඡා</span>
            <div class="subhead-contents">
                <div class="paragraph" para="1075">
                    <span class="paranum">1075</span>
                    <div class="gatha"> ‘‘එකො 
                        <pb ed="T" n="0.0538"/> අහං සක්ක මහන්තමොඝං, (ඉච්චායස්මා උපසීවො)
                    </div>
                    <div class="gatha">අනිස්සිතො නො විසහාමි තාරිතුං;</div>
                    <div class="gathalast">ආරම්මණං බ්‍රූහි සමන්තචක්ඛු, යං නිස්සිතො ඔඝමිමං තරෙය්‍යං’’.</div>
                </div>
                <div class="paragraph" para="1076">
                    <span class="paranum">1076</span>
                    <div class="gatha"> ‘‘ආකිඤ්චඤ්ඤං 
                        <pb ed="M" n="0.0440"/> පෙක්ඛමානො සතිමා, (උපසීවාති භගවා)
                    </div>
                    <div class="gatha">නත්ථීති නිස්සාය තරස්සු ඔඝං;</div>
                    <div class="gathalast">කාමෙ 
                        <pb ed="P" n="0.0206"/> පහාය විරතො කථාහි, තණ්හක්ඛයං නත්තමහාභිපස්ස’’ 
                        <span class="note">(රත්තමහාභිපස්ස (ස්‍යා.), රත්තමහං විපස්ස (ක.))</span>.
                    </div>
                </div>
                <div class="paragraph" para="1077">
                    <span class="paranum">1077</span>
                    <div class="gatha"> ‘‘සබ්බෙසු 
                        <pb ed="V" n="0.0237"/> කාමෙසු යො වීතරාගො, (ඉච්චායස්මා උපසීවො)
                    </div>
                    <div class="gatha">ආකිඤ්චඤ්ඤං නිස්සිතො හිත්වා මඤ්ඤං;</div>
                    <div class="gathalast">සඤ්ඤාවිමොක්ඛෙ පරමෙ විමුත්තො 
                        <span class="note">(ධිමුත්තො (ක.))</span>, තිට්ඨෙ නු සො තත්ථ අනානුයායී’’ 
                        <span class="note">(අනානුවායී (ස්‍යා. ක.))</span>.
                    </div>
                </div>
                <div class="paragraph" para="1078">
                    <span class="paranum">1078</span>
                    <div class="gatha"> ‘‘සබ්බෙසු කාමෙසු යො වීතරාගො, (උපසීවාති භගවා)</div>
                    <div class="gatha">ආකිඤ්චඤ්ඤං නිස්සිතො හිත්වා මඤ්ඤං;</div>
                    <div class="gathalast">සඤ්ඤාවිමොක්ඛෙ පරමෙ විමුත්තො, තිට්ඨෙය්‍ය සො තත්ථ අනානුයායී’’.</div>
                </div>
                <div class="paragraph" para="1079">
                    <span class="paranum">1079</span>
                    <div class="gatha"> ‘‘තිට්ඨෙ චෙ සො තත්ථ අනානුයායී, පූගම්පි 
                        <pb ed="T" n="0.0539"/> වස්සානං සමන්තචක්ඛු;
                    </div>
                    <div class="gathalast">තත්ථෙව සො සීතිසියා විමුත්තො, චවෙථ විඤ්ඤාණං තථාවිධස්ස’’.</div>
                </div>
                <div class="paragraph" para="1080">
                    <span class="paranum">1080</span>
                    <div class="gatha"> ‘‘අච්චී යථා වාතවෙගෙන ඛිත්තා 
                        <span class="note">(ඛිත්තං (ස්‍යා.), ඛිත්තො (පී.))</span>, (උපසීවාති භගවා)
                    </div>
                    <div class="gatha">අත්ථං පලෙති න උපෙති සඞ්ඛං;</div>
                    <div class="gathalast">එවං 
                        <pb ed="P" n="0.0207"/> මුනී නාමකායා විමුත්තො, අත්ථං පලෙති න උපෙති සඞ්ඛං’’.
                    </div>
                </div>
                <div class="paragraph" para="1081">
                    <span class="paranum">1081</span>
                    <div class="gatha"> ‘‘අත්ථඞ්ගතො සො උද වා සො නත්ථි, උදාහු වෙ සස්සතියා අරොගො;</div>
                    <div class="gathalast">තං මෙ මුනී සාධු වියාකරොහි, තථා හි තෙ විදිතො එස ධම්මො’’.</div>
                </div>
                <div class="paragraph" para="1082">
                    <span class="paranum">1082</span>
                    <div class="gatha"> ‘‘අත්ථඞ්ගතස්ස 
                        <pb ed="M" n="0.0441"/> න පමාණමත්ථි, (උපසීවාති භගවා)
                    </div>
                    <div class="gatha">යෙන නං වජ්ජුං තං තස්ස නත්ථි;</div>
                    <div class="gathalast">සබ්බෙසු ධම්මෙසු සමොහතෙසු, සමූහතා වාදපථාපි සබ්බෙ’’ති.</div>
                </div>
            </div>
            <div class="centre ct_sutta ending">උපසීවමාණවපුච්ඡා ඡට්ඨී නිට්ඨිතා.</div>
        </div>
        <div class="subhead ct_sutta" node-id="41148">
            <span class="subhead ct_sutta">7. නන්දමාණවපුච්ඡා</span>
            <div class="subhead-contents">
                <div class="paragraph" para="1083">
                    <span class="paranum">1083</span>
                    <div class="gatha"> ‘‘සන්ති 
                        <pb ed="V" n="0.0238"/> ලොකෙ මුනයො, (ඉච්චායස්මා නන්දො)
                    </div>
                    <div class="gatha">ජනා වදන්ති තයිදං කථංසු;</div>
                    <div class="gathalast">ඤාණූපපන්නං 
                        <pb ed="T" n="0.0540"/> නො මුනිං 
                        <span class="note">(මුනි නො (ස්‍යා. ක.))</span> වදන්ති, උදාහු වෙ ජීවිතෙනූපපන්නං’’.
                    </div>
                </div>
                <div class="paragraph" para="1084">
                    <span class="paranum">1084</span>
                    <div class="gatha"> ‘‘න දිට්ඨියා න සුතියා න ඤාණෙන, (න සීලබ්බතෙන) 
                        <span class="note">(( ) නත්ථි සී.-පී පොත්ථකෙසු)</span>
                    </div>
                    <div class="gatha">මුනීධ නන්ද කුසලා වදන්ති;</div>
                    <div class="gathalast">විසෙනිකත්වා 
                        <pb ed="P" n="0.0208"/> අනීඝා නිරාසා, චරන්ති යෙ තෙ මුනයොති බ්‍රූමි’’.
                    </div>
                </div>
                <div class="paragraph" para="1085">
                    <span class="paranum">1085</span>
                    <div class="gatha"> ‘‘යෙ කෙචිමෙ සමණබ්‍රාහ්මණාසෙ, (ඉච්චායස්මා නන්දො)</div>
                    <div class="gatha">දිට්ඨස්සුතෙනාපි 
                        <span class="note">(දිට්ඨෙන සුතෙනාපි (සී.), දිට්ඨෙ සුතෙනාපි (ස්‍යා. පී. ක.))</span> වදන්ති සුද්ධිං;
                    </div>
                    <div class="gatha">සීලබ්බතෙනාපි වදන්ති සුද්ධිං, අනෙකරූපෙන වදන්ති සුද්ධිං;</div>
                    <div class="gatha">කච්චිස්සු තෙ භගවා තත්ථ යතා චරන්තා, අතාරු ජාතිඤ්ච ජරඤ්ච මාරිස;</div>
                    <div class="gathalast">පුච්ඡාමි තං භගවා බ්‍රූහි මෙ තං’’.</div>
                </div>
                <div class="paragraph" para="1086">
                    <span class="paranum">1086</span>
                    <div class="gatha"> ‘‘යෙ 
                        <pb ed="M" n="0.0442"/> කෙචිමෙ සමණබ්‍රාහ්මණාසෙ, (නන්දාති භගවා)
                    </div>
                    <div class="gatha">දිට්ඨස්සුතෙනාපි වදන්ති සුද්ධිං;</div>
                    <div class="gatha">සීලබ්බතෙනාපි වදන්ති සුද්ධිං, අනෙකරූපෙන වදන්ති සුද්ධිං;</div>
                    <div class="gathalast">කිඤ්චාපි තෙ තත්ථ යතා චරන්ති, නාරිංසු ජාතිජරන්ති බ්‍රූමි’’.</div>
                </div>
                <div class="paragraph" para="1087">
                    <span class="paranum">1087</span>
                    <div class="gatha"> ‘‘යෙ 
                        <pb ed="T" n="0.0541"/> කෙචිමෙ සමණබ්‍රාහ්මණාසෙ, (ඉච්චායස්මා නන්දො)
                    </div>
                    <div class="gatha">දිට්ඨස්සුතෙනාපි වදන්ති සුද්ධිං;</div>
                    <div class="gatha">සීලබ්බතෙනාපි වදන්ති සුද්ධිං, අනෙකරූපෙන වදන්ති සුද්ධිං;</div>
                    <div class="gatha">තෙ චෙ මුනි 
                        <span class="note">(සචෙ මුනි (සී.))</span> බ්‍රූසි අනොඝතිණ්ණෙ, අථ 
                        <pb ed="P" n="0.0209"/> කො චරහි දෙවමනුස්සලොකෙ;
                    </div>
                    <div class="gathalast">අතාරි ජාතිඤ්ච ජරඤ්ච මාරිස, පුච්ඡාමි තං භගවා බ්‍රූහි මෙ තං’’.</div>
                </div>
                <div class="paragraph" para="1088">
                    <span class="paranum">1088</span>
                    <div class="gatha"> ‘‘නාහං සබ්බෙ සමණබ්‍රාහ්මණාසෙ, (නන්දාති භගවා)</div>
                    <div class="gatha">ජාතිජරාය නිවුතාති බ්‍රූමි;</div>
                    <div class="gatha">යෙ 
                        <pb ed="V" n="0.0239"/> සීධ දිට්ඨංව සුතං මුතං වා, සීලබ්බතං වාපි පහාය සබ්බං;
                    </div>
                    <div class="gatha">අනෙකරූපම්පි පහාය සබ්බං, තණ්හං පරිඤ්ඤාය අනාසවාසෙ;</div>
                    <div class="gathalast">තෙ වෙ නරා ඔඝතිණ්ණාති බ්‍රූමි’’.</div>
                </div>
                <div class="paragraph" para="1089">
                    <span class="paranum">1089</span>
                    <div class="gatha"> ‘‘එතාභිනන්දාමි වචො මහෙසිනො, සුකිත්තිතං ගොතමනූපධීකං;</div>
                    <div class="gatha">යෙ සීධ දිට්ඨං ව සුතං මුතං වා, සීලබ්බතං වාපි පහාය සබ්බං;</div>
                    <div class="gatha">අනෙකරූපම්පි 
                        <pb ed="T" n="0.0542"/> පහාය සබ්බං, තණ්හං පරිඤ්ඤාය අනාසවාසෙ;
                    </div>
                    <div class="gathalast">අහම්පි තෙ ඔඝතිණ්ණාති බ්‍රූමී’’ති.</div>
                </div>
            </div>
            <div class="centre ct_sutta ending">නන්දමාණවපුච්ඡා සත්තමා නිට්ඨිතා.</div>
        </div>
        <div class="subhead ct_sutta" node-id="41149">
            <span class="subhead ct_sutta">8. හෙමකමාණවපුච්ඡා</span>
            <div class="subhead-contents">
                <div class="paragraph" para="1090">
                    <span class="paranum">1090</span>
                    <div class="gatha"> ‘‘යෙ 
                        <pb ed="M" n="0.0443"/> මෙ පුබ්බෙ වියාකංසු, (ඉච්චායස්මා හෙමකො)
                    </div>
                    <div class="gatha">හුරං 
                        <pb ed="P" n="0.0210"/> ගොතමසාසනා;
                    </div>
                    <div class="gatha">ඉච්චාසි ඉති භවිස්සති, සබ්බං තං ඉතිහීතිහං;</div>
                    <div class="gathalast">සබ්බං තං තක්කවඩ්ඪනං, නාහං තත්ථ අභිරමිං.</div>
                </div>
                <div class="paragraph" para="1091">
                    <span class="paranum">1091</span>
                    <div class="gatha"> ‘‘ත්වඤ්ච මෙ ධම්මමක්ඛාහි, තණ්හානිග්ඝාතනං මුනි;</div>
                    <div class="gathalast">යං විදිත්වා සතො චරං, තරෙ ලොකෙ විසත්තිකං’’.</div>
                </div>
                <div class="paragraph" para="1092">
                    <span class="paranum">1092</span>
                    <div class="gatha"> ‘‘ඉධ දිට්ඨසුතමුතවිඤ්ඤාතෙසු, පියරූපෙසු හෙමක;</div>
                    <div class="gathalast">ඡන්දරාගවිනොදනං, නිබ්බානපදමච්චුතං.</div>
                </div>
                <div class="paragraph" para="1093">
                    <span class="paranum">1093</span>
                    <div class="gatha"> ‘‘එතදඤ්ඤාය යෙ සතා, දිට්ඨධම්මාභිනිබ්බුතා;</div>
                    <div class="gathalast">උපසන්තා ච තෙ සදා, තිණ්ණා ලොකෙ විසත්තික’’න්ති.</div>
                </div>
            </div>
            <div class="centre ct_sutta ending">හෙමකමාණවපුච්ඡා අට්ඨමා නිට්ඨිතා.</div>
        </div>
        <div class="subhead ct_sutta" node-id="411410">
            <span class="subhead ct_sutta">9. තොදෙය්‍යමාණවපුච්ඡා</span>
            <div class="subhead-contents">
                <div class="paragraph" para="1094">
                    <span class="paranum">1094</span>
                    <div class="gatha"> ‘‘යස්මිං 
                        <pb ed="V" n="0.0240"/>
                        <pb ed="T" n="0.0543"/> කාමා න වසන්ති, (ඉච්චායස්මා තොදෙය්‍යො)
                    </div>
                    <div class="gatha">තණ්හා යස්ස න විජ්ජති;</div>
                    <div class="gathalast">කථංකථා ච යො තිණ්ණො, විමොක්ඛො තස්ස කීදිසො’’.</div>
                </div>
                <div class="paragraph" para="1095">
                    <span class="paranum">1095</span>
                    <div class="gatha"> ‘‘යස්මිං 
                        <pb ed="P" n="0.0211"/> කාමා න වසන්ති, (තොදෙය්‍යාති භගවා)
                    </div>
                    <div class="gatha">තණ්හා යස්ස න විජ්ජති;</div>
                    <div class="gathalast">කථංකථා ච යො තිණ්ණො, විමොක්ඛො තස්ස නාපරො’’.</div>
                </div>
                <div class="paragraph" para="1096">
                    <span class="paranum">1096</span>
                    <div class="gatha"> ‘‘නිරාසසො සො උද ආසසානො, පඤ්ඤාණවා සො උද පඤ්ඤකප්පී;</div>
                    <div class="gathalast">මුනිං අහං සක්ක යථා විජඤ්ඤං, තං මෙ වියාචික්ඛ සමන්තචක්ඛු’’.</div>
                </div>
                <div class="paragraph" para="1097">
                    <span class="paranum">1097</span>
                    <div class="gatha"> ‘‘නිරාසසො 
                        <pb ed="M" n="0.0444"/> සො න ච ආසසානො, පඤ්ඤාණවා සො න ච පඤ්ඤකප්පී;
                    </div>
                    <div class="gathalast">එවම්පි තොදෙය්‍ය මුනිං විජාන, අකිඤ්චනං කාමභවෙ අසත්ත’’න්ති.</div>
                </div>
            </div>
            <div class="centre ct_sutta ending">තොදෙය්‍යමාණවපුච්ඡා නවමා නිට්ඨිතා.</div>
        </div>
        <div class="subhead ct_sutta" node-id="411411">
            <span class="subhead ct_sutta">10. කප්පමාණවපුච්ඡා</span>
            <div class="subhead-contents">
                <div class="paragraph" para="1098">
                    <span class="paranum">1098</span>
                    <div class="gatha"> ‘‘මජ්ඣෙ 
                        <pb ed="T" n="0.0544"/> සරස්මිං තිට්ඨතං, (ඉච්චායස්මා කප්පො)
                    </div>
                    <div class="gatha">ඔඝෙ ජාතෙ මහබ්භයෙ;</div>
                    <div class="gatha">ජරාමච්චුපරෙතානං, දීපං පබ්‍රූහි මාරිස;</div>
                    <div class="gathalast">ත්වඤ්ච මෙ දීපමක්ඛාහි, යථායිදං නාපරං සියා’’.</div>
                </div>
                <div class="paragraph" para="1099">
                    <span class="paranum">1099</span>
                    <div class="gatha"> ‘‘මජ්ඣෙ 
                        <pb ed="V" n="0.0241"/>
                        <pb ed="P" n="0.0212"/> සරස්මිං තිට්ඨතං, (කප්පාති භගවා)
                    </div>
                    <div class="gatha">ඔඝෙ ජාතෙ මහබ්භයෙ;</div>
                    <div class="gathalast">ජරාමච්චුපරෙතානං, දීපං පබ්‍රූමි කප්ප තෙ.</div>
                </div>
                <div class="paragraph" para="1100">
                    <span class="paranum">1100</span>
                    <div class="gatha"> ‘‘අකිඤ්චනං අනාදානං, එතං දීපං අනාපරං;</div>
                    <div class="gathalast">නිබ්බානං ඉති 
                        <span class="note">(නිබ්බානමීති (සී.))</span> නං බ්‍රූමි, ජරාමච්චුපරික්ඛයං.
                    </div>
                </div>
                <div class="paragraph" para="1101">
                    <span class="paranum">1101</span>
                    <div class="gatha"> ‘‘එතදඤ්ඤාය යෙ සතා, දිට්ඨධම්මාභිනිබ්බුතා;</div>
                    <div class="gathalast">න තෙ මාරවසානුගා, න තෙ මාරස්ස පද්ධගූ’’ති 
                        <span class="note">(පට්ඨගූති (ස්‍යා. ක.))</span>.
                    </div>
                </div>
            </div>
            <div class="centre ct_sutta ending">කප්පමාණවපුච්ඡා දසමා නිට්ඨිතා.</div>
        </div>
        <div class="subhead ct_sutta" node-id="411412">
            <span class="subhead ct_sutta">11. ජතුකණ්ණිමාණවපුච්ඡා</span>
            <div class="subhead-contents">
                <div class="paragraph" para="1102">
                    <span class="paranum">1102</span>
                    <div class="gatha"> ‘‘සුත්වානහං වීරමකාමකාමිං, (ඉච්චායස්මා ජතුකණ්ණි)</div>
                    <div class="gatha">ඔඝාතිගං පුට්ඨුමකාමමාගමං;</div>
                    <div class="gathalast">සන්තිපදං බ්‍රූහි සහජනෙත්ත, යථාතච්ඡං 
                        <pb ed="T" n="0.0545"/> භගවා බ්‍රූහි මෙ තං.
                    </div>
                </div>
                <div class="paragraph" para="1103">
                    <span class="paranum">1103</span>
                    <div class="gatha"> ‘‘භගවා 
                        <pb ed="M" n="0.0445"/> හි කාමෙ අභිභුය්‍ය ඉරියති, ආදිච්චොව පථවිං තෙජී තෙජසා;
                    </div>
                    <div class="gatha">පරිත්තපඤ්ඤස්ස මෙ භූරිපඤ්ඤ, ආචික්ඛ ධම්මං යමහං විජඤ්ඤං;</div>
                    <div class="gathalast">ජාතිජරාය ඉධ විප්පහානං’’.</div>
                </div>
                <div class="paragraph" para="1104">
                    <span class="paranum">1104</span>
                    <div class="gatha"> ‘‘කාමෙසු 
                        <pb ed="P" n="0.0213"/> විනය ගෙධං, (ජතුකණ්ණීති භගවා) නෙක්ඛම්මං දට්ඨු ඛෙමතො;
                    </div>
                    <div class="gathalast">උග්ගහීතං නිරත්තං වා, මා තෙ විජ්ජිත්ථ කිඤ්චනං.</div>
                </div>
                <div class="paragraph" para="1105">
                    <span class="paranum">1105</span>
                    <div class="gatha"> ‘‘යං පුබ්බෙ තං විසොසෙහි, පච්ඡා තෙ මාහු කිඤ්චනං;</div>
                    <div class="gathalast">මජ්ඣෙ චෙ නො ගහෙස්සසි, උපසන්තො චරිස්සසි.</div>
                </div>
                <div class="paragraph" para="1106">
                    <span class="paranum">1106</span>
                    <div class="gatha"> ‘‘සබ්බසො 
                        <pb ed="V" n="0.0242"/> නාමරූපස්මිං, වීතගෙධස්ස බ්‍රාහ්මණ;
                    </div>
                    <div class="gathalast">ආසවාස්ස න විජ්ජන්ති, යෙහි මච්චුවසං වජෙ’’ති.</div>
                </div>
            </div>
            <div class="centre ct_sutta ending">ජතුකණ්ණිමාණවපුච්ඡා එකාදසමා නිට්ඨිතා.</div>
        </div>
        <div class="subhead ct_sutta" node-id="411413">
            <span class="subhead ct_sutta">12. භද්‍රාවුධමාණවපුච්ඡා</span>
            <div class="subhead-contents">
                <div class="paragraph" para="1107">
                    <span class="paranum">1107</span>
                    <div class="gatha"> ‘‘ඔකඤ්ජහං තණ්හච්ඡිදං අනෙජං, (ඉච්චායස්මා භද්‍රාවුධො)</div>
                    <div class="gatha">නන්දිඤ්ජහං ඔඝතිණ්ණං විමුත්තං;</div>
                    <div class="gathalast">කප්පඤ්ජහං අභියාචෙ සුමෙධං, සුත්වාන 
                        <pb ed="T" n="0.0546"/> නාගස්ස අපනමිස්සන්ති ඉතො.
                    </div>
                </div>
                <div class="paragraph" para="1108">
                    <span class="paranum">1108</span>
                    <div class="gatha"> ‘‘නානාජනා ජනපදෙහි සඞ්ගතා, තව වීර වාක්‍යං අභිකඞ්ඛමානා;</div>
                    <div class="gathalast">තෙසං තුවං සාධු වියාකරොහි, තථා හි තෙ විදිතො එස ධම්මො’’.</div>
                </div>
                <div class="paragraph" para="1109">
                    <span class="paranum">1109</span>
                    <div class="gatha"> ‘‘ආදානතණ්හං විනයෙථ සබ්බං, (භද්‍රාවුධාති භගවා)</div>
                    <div class="gatha">උද්ධං අධො තිරියඤ්චාපි මජ්ඣෙ;</div>
                    <div class="gathalast">යං 
                        <pb ed="P" n="0.0214"/> යඤ්හි ලොකස්මිමුපාදියන්ති, තෙනෙව මාරො අන්වෙති ජන්තුං.
                    </div>
                </div>
                <div class="paragraph" para="1110">
                    <span class="paranum">1110</span>
                    <div class="gatha"> ‘‘තස්මා 
                        <pb ed="M" n="0.0446"/> පජානං න උපාදියෙථ, භික්ඛු සතො කිඤ්චනං සබ්බලොකෙ;
                    </div>
                    <div class="gathalast">ආදානසත්තෙ ඉති පෙක්ඛමානො, පජං ඉමං මච්චුධෙය්‍යෙ විසත්ත’’න්ති.</div>
                </div>
            </div>
            <div class="centre ct_sutta ending">භද්‍රාවුධමාණවපුච්ඡා ද්වාදසමා නිට්ඨිතා.</div>
        </div>
        <div class="subhead ct_sutta" node-id="411414">
            <span class="subhead ct_sutta">13. උදයමාණවපුච්ඡා</span>
            <div class="subhead-contents">
                <div class="paragraph" para="1111">
                    <span class="paranum">1111</span>
                    <div class="gatha"> ‘‘ඣායිං 
                        <pb ed="V" n="0.0243"/> විරජමාසීනං, (ඉච්චායස්මා උදයො) කතකිච්චං අනාසවං;
                    </div>
                    <div class="gatha">පාරගුං සබ්බධම්මානං, අත්ථි පඤ්හෙන ආගමං;</div>
                    <div class="gathalast">අඤ්ඤාවිමොක්ඛං පබ්‍රූහි, අවිජ්ජාය පභෙදනං’’.</div>
                </div>
                <div class="paragraph" para="1112">
                    <span class="paranum">1112</span>
                    <div class="gatha"> ‘‘පහානං 
                        <pb ed="T" n="0.0547"/> කාමච්ඡන්දානං, (උදයාති භගවා) දොමනස්සාන චූභයං;
                    </div>
                    <div class="gathalast">ථිනස්ස ච පනූදනං, කුක්කුච්චානං නිවාරණං.</div>
                </div>
                <div class="paragraph" para="1113">
                    <span class="paranum">1113</span>
                    <div class="gatha"> ‘‘උපෙක්ඛාසතිසංසුද්ධං, ධම්මතක්කපුරෙජවං;</div>
                    <div class="gathalast">අඤ්ඤාවිමොක්ඛං පබ්‍රූමි, අවිජ්ජාය පභෙදනං’’.</div>
                </div>
                <div class="paragraph" para="1114">
                    <span class="paranum">1114</span>
                    <div class="gatha"> ‘‘කිංසු 
                        <pb ed="P" n="0.0215"/> සංයොජනො ලොකො, කිංසු තස්ස විචාරණං;
                    </div>
                    <div class="gathalast">කිස්සස්ස විප්පහානෙන, නිබ්බානං ඉති වුච්චති’’.</div>
                </div>
                <div class="paragraph" para="1115">
                    <span class="paranum">1115</span>
                    <div class="gatha"> ‘‘නන්දිසංයොජනො ලොකො, විතක්කස්ස විචාරණං;</div>
                    <div class="gathalast">තණ්හාය විප්පහානෙන, නිබ්බානං ඉති වුච්චති’’.</div>
                </div>
                <div class="paragraph" para="1116">
                    <span class="paranum">1116</span>
                    <div class="gatha"> ‘‘කථං සතස්ස චරතො, විඤ්ඤාණං උපරුජ්ඣති;</div>
                    <div class="gathalast">භගවන්තං පුට්ඨුමාගම්ම, තං සුණොම වචො තව’’.</div>
                </div>
                <div class="paragraph" para="1117">
                    <span class="paranum">1117</span>
                    <div class="gatha"> ‘‘අජ්ඣත්තඤ්ච බහිද්ධා ච, වෙදනං නාභිනන්දතො;</div>
                    <div class="gathalast">එවං සතස්ස චරතො, විඤ්ඤාණං උපරුජ්ඣතී’’ති.</div>
                </div>
            </div>
            <div class="centre ct_sutta ending">උදයමාණවපුච්ඡා තෙරසමා නිට්ඨිතා.</div>
        </div>
        <div class="subhead ct_sutta" node-id="411415">
            <span class="subhead ct_sutta">14. පොසාලමාණවපුච්ඡා</span>
            <div class="subhead-contents">
                <div class="paragraph" para="1118">
                    <span class="paranum">1118</span>
                    <div class="gatha"> ‘‘යො 
                        <pb ed="M" n="0.0447"/>
                        <pb ed="V" n="0.0244"/> අතීතං ආදිසති, (ඉච්චායස්මා පොසාලො) අනෙජො ඡින්නසංසයො;
                    </div>
                    <div class="gathalast">පාරගුං සබ්බධම්මානං, අත්ථි පඤ්හෙන ආගමං.</div>
                </div>
                <div class="paragraph" para="1119">
                    <span class="paranum">1119</span>
                    <div class="gatha"> ‘‘විභූතරූපසඤ්ඤිස්ස 
                        <pb ed="T" n="0.0548"/>, සබ්බකායප්පහායිනො;
                    </div>
                    <div class="gatha">අජ්ඣත්තඤ්ච බහිද්ධා ච, නත්ථි කිඤ්චීති පස්සතො;</div>
                    <div class="gathalast">ඤාණං සක්කානුපුච්ඡාමි, කථං නෙය්‍යො තථාවිධො’’.</div>
                </div>
                <div class="paragraph" para="1120">
                    <span class="paranum">1120</span>
                    <div class="gatha"> ‘‘විඤ්ඤාණට්ඨිතියො 
                        <pb ed="P" n="0.0216"/> සබ්බා, (පොසාලාති භගවා) අභිජානං තථාගතො;
                    </div>
                    <div class="gathalast">තිට්ඨන්තමෙනං ජානාති, විමුත්තං තප්පරායණං.</div>
                </div>
                <div class="paragraph" para="1121">
                    <span class="paranum">1121</span>
                    <div class="gatha"> ‘‘ආකිඤ්චඤ්ඤසම්භවං ඤත්වා, නන්දී සංයොජනං ඉති;</div>
                    <div class="gatha">එවමෙතං අභිඤ්ඤාය, තතො තත්ථ විපස්සති;</div>
                    <div class="gathalast">එතං 
                        <span class="note">(එවං (ස්‍යා. ක.))</span> ඤාණං තථං තස්ස, බ්‍රාහ්මණස්ස වුසීමතො’’ති.
                    </div>
                </div>
            </div>
            <div class="centre ct_sutta ending">පොසාලමාණවපුච්ඡා චුද්දසමා නිට්ඨිතා.</div>
        </div>
        <div class="subhead ct_sutta" node-id="411416">
            <span class="subhead ct_sutta">15. මොඝරාජමාණවපුච්ඡා</span>
            <div class="subhead-contents">
                <div class="paragraph" para="1122">
                    <span class="paranum">1122</span>
                    <div class="gatha"> ‘‘ද්වාහං සක්කං අපුච්ඡිස්සං, (ඉච්චායස්මා මොඝරාජා)</div>
                    <div class="gatha">න මෙ බ්‍යාකාසි චක්ඛුමා;</div>
                    <div class="gathalast">යාවතතියඤ්ච දෙවීසි, බ්‍යාකරොතීති මෙ සුතං.</div>
                </div>
                <div class="paragraph" para="1123">
                    <span class="paranum">1123</span>
                    <div class="gatha"> ‘‘අයං ලොකො පරො ලොකො, බ්‍රහ්මලොකො සදෙවකො;</div>
                    <div class="gathalast">දිට්ඨිං තෙ නාභිජානාති, ගොතමස්ස යසස්සිනො.</div>
                </div>
                <div class="paragraph" para="1124">
                    <span class="paranum">1124</span>
                    <div class="gatha"> ‘‘එවං 
                        <pb ed="V" n="0.0245"/>
                        <pb ed="P" n="0.0217"/>
                        <pb ed="T" n="0.0549"/> අභික්කන්තදස්සාවිං, අත්ථි පඤ්හෙන ආගමං;
                    </div>
                    <div class="gathalast">කථං ලොකං අවෙක්ඛන්තං, මච්චුරාජා න පස්සති’’.</div>
                </div>
                <div class="paragraph" para="1125">
                    <span class="paranum">1125</span>
                    <div class="gatha"> ‘‘සුඤ්ඤතො 
                        <pb ed="M" n="0.0448"/> ලොකං අවෙක්ඛස්සු, මොඝරාජ සදා සතො;
                    </div>
                    <div class="gatha">අත්තානුදිට්ඨිං ඌහච්ච, එවං මච්චුතරො සියා;</div>
                    <div class="gathalast">එවං ලොකං අවෙක්ඛන්තං, මච්චුරාජා න පස්සතී’’ති.</div>
                </div>
            </div>
            <div class="centre ct_sutta ending">මොඝරාජමාණවපුච්ඡා පන්නරසමා නිට්ඨිතා.</div>
        </div>
        <div class="subhead ct_sutta" node-id="411417">
            <span class="subhead ct_sutta">16. පිඞ්ගියමාණවපුච්ඡා</span>
            <div class="subhead-contents">
                <div class="paragraph" para="1126">
                    <span class="paranum">1126</span>
                    <div class="gatha"> ‘‘ජිණ්ණොහමස්මි අබලො වීතවණ්ණො, (ඉච්චායස්මා පිඞ්ගියො)</div>
                    <div class="gatha">නෙත්තා න සුද්ධා සවනං න ඵාසු;</div>
                    <div class="gatha">මාහං නස්සං මොමුහො අන්තරාව</div>
                    <div class="gatha">ආචික්ඛ ධම්මං යමහං විජඤ්ඤං;</div>
                    <div class="gathalast">ජාතිජරාය ඉධ විප්පහානං’’.</div>
                </div>
                <div class="paragraph" para="1127">
                    <span class="paranum">1127</span>
                    <div class="gatha"> ‘‘දිස්වාන රූපෙසු විහඤ්ඤමානෙ, (පිඞ්ගියාති භගවා)</div>
                    <div class="gatha">රුප්පන්ති රූපෙසු ජනා පමත්තා;</div>
                    <div class="gatha">තස්මා තුවං පිඞ්ගිය අප්පමත්තො,</div>
                    <div class="gathalast">ජහස්සු රූපං අපුනබ්භවාය’’.</div>
                </div>
                <div class="paragraph" para="1128">
                    <span class="paranum">1128</span>
                    <div class="gatha"> ‘‘දිසා චතස්සො විදිසා චතස්සො, උද්ධං 
                        <pb ed="T" n="0.0550"/> අධො දස දිසා ඉමායො;
                    </div>
                    <div class="gatha">න 
                        <pb ed="P" n="0.0218"/> තුය්හං අදිට්ඨං අසුතං අමුතං 
                        <span class="note">(අසුතං අමුතං වා (සී.), අසුතාමුතං වා (ස්‍යා.), අසුතං’මුතං වා (පී.))</span>, අථො අවිඤ්ඤාතං කිඤ්චනමත්ථි 
                        <span class="note">(කිඤ්චි මත්ථි (ස්‍යා.), කිඤ්චි නත්ථි (පී.), කිඤ්චිනමත්ථි (ක.))</span> ලොකෙ;
                    </div>
                    <div class="gathalast">ආචික්ඛ ධම්මං යමහං විජඤ්ඤං, ජාතිජරාය ඉධ විප්පහානං’’.</div>
                </div>
                <div class="paragraph" para="1129">
                    <span class="paranum">1129</span>
                    <div class="gatha"> ‘‘තණ්හාධිපන්නෙ 
                        <pb ed="V" n="0.0246"/> මනුජෙ පෙක්ඛමානො, (පිඞ්ගියාති භගවා)
                    </div>
                    <div class="gatha">සන්තාපජාතෙ ජරසා පරෙතෙ;</div>
                    <div class="gathalast">තස්මා තුවං පිඞ්ගිය අප්පමත්තො, ජහස්සු තණ්හං අපුනබ්භවායා’’ති.</div>
                </div>
            </div>
            <div class="centre ct_sutta ending">පිඞ්ගියමාණවපුච්ඡා සොළසමා නිට්ඨිතා.</div>
        </div>
        <div class="subhead ct_sutta" node-id="411418">
            <span class="subhead ct_sutta">පාරායනත්ථුතිගාථා</span>
            <div class="subhead-contents">
                <div class="paragraph" para="">
                    <div class="bodytext">ඉදමවොච 
                        <pb ed="M" n="0.0449"/> භගවා මගධෙසු විහරන්තො පාසාණකෙ චෙතියෙ, පරිචාරකසොළසානං 
                        <span class="note">(පරිචාරකසොළසන්නං (ස්‍යා. ක.))</span> බ්‍රාහ්මණානං අජ්ඣිට්ඨො පුට්ඨො පුට්ඨො පඤ්හං 
                        <span class="note">(පඤ්හෙ (සී. පී.))</span> බ්‍යාකාසි. එකමෙකස්ස චෙපි පඤ්හස්ස අත්ථමඤ්ඤාය ධම්මමඤ්ඤාය ධම්මානුධම්මං පටිපජ්ජෙය්‍ය, ගච්ඡෙය්‍යෙව ජරාමරණස්ස පාරං. පාරඞ්ගමනීයා ඉමෙ ධම්මාති, තස්මා ඉමස්ස ධම්මපරියායස්ස පාරායනන්තෙව 
                        <span class="note">(පාරායණංත්වෙව (සී. අට්ඨ.))</span> අධිවචනං.
                    </div>
                </div>
                <div class="paragraph" para="1130">
                    <span class="paranum">1130</span>
                    <div class="gatha"> අජිතො තිස්සමෙත්තෙය්‍යො, පුණ්ණකො අථ මෙත්තගූ;</div>
                    <div class="gathalast">ධොතකො උපසීවො ච, නන්දො ච අථ හෙමකො.</div>
                </div>
                <div class="paragraph" para="1131">
                    <span class="paranum">1131</span>
                    <div class="gatha"> තොදෙය්‍ය-කප්පා 
                        <pb ed="P" n="0.0219"/> දුභයො, ජතුකණ්ණී ච පණ්ඩිතො;
                    </div>
                    <div class="gatha">භද්‍රාවුධො උදයො ච, පොසාලො චාපි බ්‍රාහ්මණො;</div>
                    <div class="gathalast">මොඝරාජා 
                        <pb ed="T" n="0.0551"/> ච මෙධාවී, පිඞ්ගියො ච මහාඉසි.
                    </div>
                </div>
                <div class="paragraph" para="1132">
                    <span class="paranum">1132</span>
                    <div class="gatha"> එතෙ බුද්ධං උපාගච්ඡුං, සම්පන්නචරණං ඉසිං;</div>
                    <div class="gathalast">පුච්ඡන්තා නිපුණෙ පඤ්හෙ, බුද්ධසෙට්ඨං උපාගමුං.</div>
                </div>
                <div class="paragraph" para="1133">
                    <span class="paranum">1133</span>
                    <div class="gatha"> තෙසං බුද්ධො පබ්‍යාකාසි, පඤ්හෙ පුට්ඨො යථාතථං;</div>
                    <div class="gathalast">පඤ්හානං වෙය්‍යාකරණෙන, තොසෙසි බ්‍රාහ්මණෙ මුනි.</div>
                </div>
                <div class="paragraph" para="1134">
                    <span class="paranum">1134</span>
                    <div class="gatha"> තෙ තොසිතා චක්ඛුමතා, බුද්ධෙනාදිච්චබන්ධුනා;</div>
                    <div class="gathalast">බ්‍රහ්මචරියමචරිංසු, වරපඤ්ඤස්ස සන්තිකෙ.</div>
                </div>
                <div class="paragraph" para="1135">
                    <span class="paranum">1135</span>
                    <div class="gatha"> එකමෙකස්ස 
                        <pb ed="V" n="0.0247"/> පඤ්හස්ස, යථා බුද්ධෙන දෙසිතං;
                    </div>
                    <div class="gathalast">තථා යො පටිපජ්ජෙය්‍ය, ගච්ඡෙ පාරං අපාරතො.</div>
                </div>
                <div class="paragraph" para="1136">
                    <span class="paranum">1136</span>
                    <div class="gatha"> අපාරා පාරං ගච්ඡෙය්‍ය, භාවෙන්තො මග්ගමුත්තමං;</div>
                    <div class="gathalast">මග්ගො සො පාරං ගමනාය, තස්මා පාරායනං ඉති.</div>
                </div>
            </div>
        </div>
        <div class="subhead ct_sutta" node-id="411419">
            <span class="subhead ct_sutta">පාරායනානුගීතිගාථා</span>
            <div class="subhead-contents">
                <div class="paragraph" para="1137">
                    <span class="paranum">1137</span>
                    <div class="gatha"> ‘‘පාරායනමනුගායිස්සං, (ඉච්චායස්මා පිඞ්ගියො)</div>
                    <div class="gatha">යථාද්දක්ඛි තථාක්ඛාසි, විමලො භූරිමෙධසො;</div>
                    <div class="gathalast">නික්කාමො නිබ්බනො 
                        <span class="note">(නිබ්බුතො (ස්‍යා.))</span> නාගො, කිස්ස හෙතු මුසා භණෙ.
                    </div>
                </div>
                <div class="paragraph" para="1138">
                    <span class="paranum">1138</span>
                    <div class="gatha"> ‘‘පහීනමලමොහස්ස 
                        <pb ed="M" n="0.0450"/>
                        <pb ed="P" n="0.0220"/>, මානමක්ඛප්පහායිනො;
                    </div>
                    <div class="gathalast">හන්දාහං කිත්තයිස්සාමි, ගිරං වණ්ණූපසඤ්හිතං.</div>
                </div>
                <div class="paragraph" para="1139">
                    <span class="paranum">1139</span>
                    <div class="gatha"> ‘‘තමොනුදො බුද්ධො සමන්තචක්ඛු, ලොකන්තගූ සබ්බභවාතිවත්තො;</div>
                    <div class="gathalast">අනාසවො සබ්බදුක්ඛපහීනො, සච්චව්හයො 
                        <pb ed="T" n="0.0552"/> බ්‍රහ්මෙ උපාසිතො මෙ.
                    </div>
                </div>
                <div class="paragraph" para="1140">
                    <span class="paranum">1140</span>
                    <div class="gatha"> ‘‘දිජො යථා කුබ්බනකං පහාය, බහුප්ඵලං කානනමාවසෙය්‍ය;</div>
                    <div class="gathalast">එවං පහං අප්පදස්සෙ පහාය, මහොදධිං හංසොරිව අජ්ඣපත්තො.</div>
                </div>
                <div class="paragraph" para="1141">
                    <span class="paranum">1141</span>
                    <div class="gatha"> ‘‘යෙමෙ පුබ්බෙ වියාකංසු, හුරං ගොතමසාසනා;</div>
                    <div class="gatha">ඉච්චාසි ඉති භවිස්සති;</div>
                    <div class="gathalast">සබ්බං තං ඉතිහිතිහං, සබ්බං තං තක්කවඩ්ඪනං.</div>
                </div>
                <div class="paragraph" para="1142">
                    <span class="paranum">1142</span>
                    <div class="gatha"> ‘‘එකො තමනුදාසිනො, ජුතිමා සො පභඞ්කරො;</div>
                    <div class="gathalast">ගොතමො භූරිපඤ්ඤාණො, ගොතමො භූරිමෙධසො.</div>
                </div>
                <div class="paragraph" para="1143">
                    <span class="paranum">1143</span>
                    <div class="gatha"> ‘‘යො 
                        <pb ed="P" n="0.0221"/> මෙ ධම්මමදෙසෙසි, සන්දිට්ඨිකමකාලිකං;
                    </div>
                    <div class="gathalast">තණ්හක්ඛයමනීතිකං 
                        <pb ed="T" n="0.0553"/>, යස්ස නත්ථි උපමා ක්වචි’’.
                    </div>
                </div>
                <div class="paragraph" para="1144">
                    <span class="paranum">1144</span>
                    <div class="gatha"> ‘‘කිංනු 
                        <pb ed="V" n="0.0248"/> තම්හා විප්පවසසි, මුහුත්තමපි පිඞ්ගිය;
                    </div>
                    <div class="gathalast">ගොතමා භූරිපඤ්ඤාණා, ගොතමා භූරිමෙධසා.</div>
                </div>
                <div class="paragraph" para="1145">
                    <span class="paranum">1145</span>
                    <div class="gatha"> ‘‘යො තෙ ධම්මමදෙසෙසි, සන්දිට්ඨිකමකාලිකං;</div>
                    <div class="gathalast">තණ්හක්ඛයමනීතිකං, යස්ස නත්ථි උපමා ක්වචි’’.</div>
                </div>
                <div class="paragraph" para="1146">
                    <span class="paranum">1146</span>
                    <div class="gatha"> ‘‘නාහං තම්හා විප්පවසාමි, මුහුත්තමපි බ්‍රාහ්මණ;</div>
                    <div class="gathalast">ගොතමා භූරිපඤ්ඤාණා, ගොතමා භූරිමෙධසා.</div>
                </div>
                <div class="paragraph" para="1147">
                    <span class="paranum">1147</span>
                    <div class="gatha"> ‘‘යො මෙ ධම්මමදෙසෙසි, සන්දිට්ඨිකමකාලිකං;</div>
                    <div class="gathalast">තණ්හක්ඛයමනීතිකං, යස්ස නත්ථි උපමා ක්වචි.</div>
                </div>
                <div class="paragraph" para="1148">
                    <span class="paranum">1148</span>
                    <div class="gatha"> ‘‘පස්සාමි 
                        <pb ed="M" n="0.0451"/> නං මනසා චක්ඛුනාව, රත්තින්දිවං බ්‍රාහ්මණ අප්පමත්තො;
                    </div>
                    <div class="gathalast">නමස්සමානො විවසෙමි රත්තිං, තෙනෙව මඤ්ඤාමි අවිප්පවාසං.</div>
                </div>
                <div class="paragraph" para="1149">
                    <span class="paranum">1149</span>
                    <div class="gatha"> ‘‘සද්ධා ච පීති ච මනො සති ච, නාපෙන්ති මෙ ගොතමසාසනම්හා;</div>
                    <div class="gathalast">යං යං දිසං වජති භූරිපඤ්ඤො, ස තෙන තෙනෙව නතොහමස්මි.</div>
                </div>
                <div class="paragraph" para="1150">
                    <span class="paranum">1150</span>
                    <div class="gatha"> ‘‘ජිණ්ණස්ස 
                        <pb ed="P" n="0.0222"/> මෙ දුබ්බලථාමකස්ස, තෙනෙව කායො න පලෙති තත්ථ;
                    </div>
                    <div class="gathalast">සංකප්පයන්තාය 
                        <span class="note">(සංකප්පයත්තාය (සී.))</span> වජාමි නිච්චං, මනො හි මෙ බ්‍රාහ්මණ තෙන යුත්තො.
                    </div>
                </div>
                <div class="paragraph" para="1151">
                    <span class="paranum">1151</span>
                    <div class="gatha"> ‘‘පඞ්කෙ සයානො පරිඵන්දමානො, දීපා දීපං උපප්ලවිං 
                        <span class="note">(උපල්ලවිං (ස්‍යා. නිද්දෙස))</span>;
                    </div>
                    <div class="gathalast">අථද්දසාසිං සම්බුද්ධං, ඔඝතිණ්ණමනාසවං’’.</div>
                </div>
                <div class="paragraph" para="1152">
                    <span class="paranum">1152</span>
                    <div class="gatha"> ‘‘යථා අහූ වක්කලි මුත්තසද්ධො, භද්‍රාවුධො ආළවි ගොතමො ච;</div>
                    <div class="gatha">එවමෙව ත්වම්පි පමුඤ්චස්සු සද්ධං,</div>
                    <div class="gathalast">ගමිස්සසි ත්වං පිඞ්ගිය මච්චුධෙය්‍යස්ස පාරං’’ 
                        <span class="note">(මච්චුධෙය්‍යපාරං (සී.))</span>.
                    </div>
                </div>
                <div class="paragraph" para="1153">
                    <span class="paranum">1153</span>
                    <div class="gatha"> ‘‘එස භිය්‍යො පසීදාමි, සුත්වාන මුනිනො වචො;</div>
                    <div class="gathalast">විවට්ටච්ඡදො 
                        <pb ed="T" n="0.0554"/> සම්බුද්ධො, අඛිලො පටිභානවා.
                    </div>
                </div>
                <div class="paragraph" para="1154">
                    <span class="paranum">1154</span>
                    <div class="gatha"> ‘‘අධිදෙවෙ 
                        <pb ed="V" n="0.0249"/> අභිඤ්ඤාය, සබ්බං වෙදි වරොවරං 
                        <span class="note">(පරො වරං (සී. ස්‍යා.), පරො පරං (නිද්දෙස))</span>;
                    </div>
                    <div class="gathalast">පඤ්හානන්තකරො සත්ථා, කඞ්ඛීනං පටිජානතං.</div>
                </div>
                <div class="paragraph" para="1155">
                    <span class="paranum">1155</span>
                    <div class="gatha"> ‘‘අසංහීරං 
                        <pb ed="P" n="0.0223"/> අසඞ්කුප්පං, යස්ස නත්ථි උපමා ක්වචි;
                    </div>
                    <div class="gathalast">අද්ධා ගමිස්සාමි න මෙත්ථ කඞ්ඛා, එවං මං ධාරෙහි අධිමුත්තචිත්ත’’න්ති.</div>
                </div>
            </div>
        </div>
    </div>
    <div class="centre ct_vagga ending">පාරායනවග්ගො පඤ්චමො නිට්ඨිතො.</div>
</div>
<chapter-ending/>
<div class="paragraph udana" para="udana">
    <div class="bodytext ct_book">සුත්තුද්දානං -</div>
    <div class="ct_book gatha"> උරගො 
        <pb ed="M" n="0.0452"/>
        <span class="note">(ඉමා උද්දානගාථායො සී. පී. පොත්ථකෙසු න සන්ති)</span> ධනියොපි ච, ඛග්ගවිසාණො කසි ච;
    </div>
    <div class="ct_book gatha">චුන්දො භවො පුනදෙව, වසලො ච කරණීයඤ්ච;</div>
    <div class="gathalast ct_book">හෙමවතො අථ යක්ඛො, විජයසුත්තං මුනිසුත්තවරන්ති.</div>
    <div class="ct_book gatha"> පඨමකට්ඨවරො වරවග්ගො, ද්වාදසසුත්තධරො සුවිභත්තො;</div>
    <div class="gathalast ct_book">දෙසිතො චක්ඛුමතා විමලෙන, සුය්‍යති වග්ගවරො උරගොති.</div>
    <div class="ct_book gatha"> රතනාමගන්ධො හිරිමඞ්ගලනාමො, සුචිලොමකපිලො ච බ්‍රාහ්මණධම්මො;</div>
    <div class="gathalast ct_book">නාවා 
        <span class="note">(නාථ (ක.))</span> කිංසීලඋට්ඨහනො ච, රාහුලො 
        <pb ed="T" n="0.0555"/> ච පුනපි වඞ්ගීසො.
    </div>
    <div class="ct_book gatha"> සම්මාපරිබ්බාජනීයොපි චෙත්ථ, ධම්මිකසුත්තවරො සුවිභත්තො;</div>
    <div class="gathalast ct_book">චුද්දසසුත්තධරො දුතියම්හි, චූළකවග්ගවරොති තමාහු.</div>
    <div class="ct_book gatha"> පබ්බජ්ජපධානසුභාසිතනාමො, පූරළාසො පුනදෙව මාඝො ච;</div>
    <div class="gathalast ct_book">සභියං කෙණියමෙව සල්ලනාමො, වාසෙට්ඨවරො කාලිකොපි ච.</div>
    <div class="ct_book gatha"> නාලකසුත්තවරො සුවිභත්තො, තං අනුපස්සී තථා පුනදෙව;</div>
    <div class="gathalast ct_book">ද්වාදසසුත්තධරො තතියම්හි, සුය්‍යති වග්ගවරො මහානාමො.</div>
    <div class="ct_book gatha"> කාමගුහට්ඨකදුට්ඨකනාමා 
        <pb ed="V" n="0.0250"/>, සුද්ධවරො පරමට්ඨකනාමො;
    </div>
    <div class="gathalast ct_book">ජරා මෙත්තියවරො සුවිභත්තො, පසූරමාගණ්ඩියා පුරාභෙදො.</div>
    <div class="ct_book gatha"> කලහවිවාදො 
        <pb ed="M" n="0.0453"/> උභො වියුහා ච, තුවටකඅත්තදණ්ඩසාරිපුත්තා;
    </div>
    <div class="gathalast ct_book">සොළසසුත්තධරො චතුත්ථම්හි, අට්ඨකවග්ගවරොති 
        <pb ed="T" n="0.0556"/> තමාහු.
    </div>
    <div class="ct_book gatha"> මගධෙ ජනපදෙ රමණීයෙ, දෙසවරෙ කතපුඤ්ඤනිවෙසෙ;</div>
    <div class="gathalast ct_book">පාසාණකචෙතියවරෙ සුවිභත්තෙ, වසි භගවා ගණසෙට්ඨො.</div>
    <div class="ct_book gatha"> උභයවාසමාගතියම්හි 
        <span class="note">(උභයං වා පුණ්ණසමාගතං යම්හි (ස්‍යා.))</span>, ද්වාදසයොජනියා පරිසාය;
    </div>
    <div class="ct_book gatha">සොළසබ්‍රාහ්මණානං කිර පුට්ඨො, පුච්ඡාය සොළසපඤ්හකම්මියා;</div>
    <div class="gathalast ct_book">නිප්පකාසයි ධම්මමදාසි.</div>
    <div class="ct_book gatha"> අත්ථපකාසකබ්‍යඤ්ජනපුණ්ණං, ධම්මමදෙසෙසි පරඛෙමජනියං 
        <span class="note">(වරං ඛමනීයං (ක.))</span>;
    </div>
    <div class="ct_book gatha">ලොකහිතාය ජිනො ද්විපදග්ගො, සුත්තවරං බහුධම්මවිචිත්‍රං;</div>
    <div class="gathalast ct_book">සබ්බකිලෙසපමොචනහෙතුං, දෙසයි සුත්තවරං ද්විපදග්ගො.</div>
    <div class="ct_book gatha"> බ්‍යඤ්ජනමත්ථපදං සමයුත්තං 
        <span class="note">(බ්‍යඤ්ජනමත්ථපදසමයුත්තං (ස්‍යා.))</span>, අක්ඛරසඤ්ඤිතඔපමගාළ්හං;
    </div>
    <div class="gathalast ct_book">ලොකවිචාරණඤාණපභග්ගං, දෙසයි සුත්තවරං ද්විපදග්ගො.</div>
    <div class="ct_book gatha"> රාගමලෙ 
        <pb ed="T" n="0.0557"/> අමලං විමලග්ගං, දොසමලෙ අමලං විමලග්ගං;
    </div>
    <div class="ct_book gatha">මොහමලෙ අමලං විමලග්ගං, ලොකවිචාරණඤාණපභග්ගං;</div>
    <div class="gathalast ct_book">දෙසයි සුත්තවරං ද්විපදග්ගො.</div>
    <div class="ct_book gatha"> ක්ලෙසමලෙ 
        <pb ed="M" n="0.0454"/> අමලං විමලග්ගං, දුච්චරිතමලෙ අමලං විමලග්ගං;
    </div>
    <div class="gathalast ct_book">ලොකවිචාරණඤාණපභග්ගං, දෙසයි සුත්තවරං ද්විපදග්ගො.</div>
    <div class="ct_book gatha"> ආසවබන්ධනයොගාකිලෙසං, නීවරණානි ච තීණි මලානි;</div>
    <div class="gathalast ct_book">තස්ස කිලෙසපමොචනහෙතුං, දෙසයි සුත්තවරං ද්විපදග්ගො.</div>
    <div class="ct_book gatha"> නිම්මලසබ්බකිලෙසපනූදං, රාගවිරාගමනෙජමසොකං;</div>
    <div class="gathalast ct_book">සන්තපණීතසුදුද්දසධම්මං, දෙසයි 
        <pb ed="T" n="0.0558"/> සුත්තවරං ද්විපදග්ගො.
    </div>
    <div class="ct_book gatha"> රාගඤ්ච 
        <pb ed="V" n="0.0251"/> දොසකමභඤ්ජිතසන්තං 
        <span class="note">(දොසඤ්ච භඤ්ජිතසන්තං (ස්‍යා.))</span>, යොනිචතුග්ගතිපඤ්චවිඤ්ඤාණං;
    </div>
    <div class="gathalast ct_book">තණ්හාරතච්ඡදනතාණලතාපමොක්ඛං 
        <span class="note">(තණ්හාතලරතච්ඡෙදනතාණපමොක්ඛං (ස්‍යා.))</span>, දෙසයි සුත්තවරං ද්විපදග්ගො.
    </div>
    <div class="ct_book gatha"> ගම්භීරදුද්දසසණ්හනිපුණං, පණ්ඩිතවෙදනියං නිපුණත්ථං;</div>
    <div class="gathalast ct_book">ලොකවිචාරණඤාණපභග්ගං, දෙසයි සුත්තවරං ද්විපදග්ගො.</div>
    <div class="ct_book gatha"> නවඞ්ගකුසුමමාලගීවෙය්‍යං, ඉන්ද්‍රියඣානවිමොක්ඛවිභත්තං;</div>
    <div class="gathalast ct_book">අට්ඨඞ්ගමග්ගධරං වරයානං, දෙසයි සුත්තවරං ද්විපදග්ගො.</div>
    <div class="ct_book gatha"> සොමුපමං 
        <pb ed="M" n="0.0455"/> විමලං පරිසුද්ධං, අණ්ණවමූපමරතනසුචිත්තං;
    </div>
    <div class="gathalast ct_book">පුප්ඵසමං රවිමූපමතෙජං, දෙසයි සුත්තවරං ද්විපදග්ගො.</div>
    <div class="ct_book gatha"> ඛෙමසිවං සුඛසීතලසන්තං, මච්චුතතාණපරං පරමත්ථං;</div>
    <div class="gathalast ct_book">තස්ස සුනිබ්බුතදස්සනහෙතුං, දෙසයි සුත්තවරං ද්විපදග්ගොති.</div>
</div>
<div class="centre ct_book ending">සුත්තනිපාතපාළි නිට්ඨිතා.</div>