<div class="chapter ct_nipatha" node-id="44160">
    <span class="chapter ct_nipatha">7. සත්තකනිපාතො</span>
    <div class="chapter-contents">
        <div class="subhead ct_sutta" node-id="44161">
            <span class="subhead ct_sutta">1. සුන්දරසමුද්දත්ථෙරගාථා</span>
            <div class="subhead-contents">
                <div class="paragraph" para="459">
                    <span class="paranum">459</span>
                    <div class="gatha"> ‘‘අලඞ්කතා 
                        <pb ed="T" n="0.0337"/>
                        <pb ed="M" n="0.0291"/>
                        <pb ed="V" n="0.0228"/>
                        <pb ed="P" n="0.0049"/> සුවසනා, මාලධාරී 
                        <span class="note">(මාලාභාරී (සී.), මාලභාරී (ස්‍යා.))</span> විභූසිතා;
                    </div>
                    <div class="gathalast">අලත්තකකතාපාදා, පාදුකාරුය්හ වෙසිකා.</div>
                </div>
                <div class="paragraph" para="460">
                    <span class="paranum">460</span>
                    <div class="gatha"> ‘‘පාදුකා ඔරුහිත්වාන, පුරතො පඤ්ජලීකතා;</div>
                    <div class="gathalast">සා මං සණ්හෙන මුදුනා, ම්හිතපුබ්බං 
                        <span class="note">(මිහිතපුබ්බං (සී.))</span> අභාසථ’’.
                    </div>
                </div>
                <div class="paragraph" para="461">
                    <span class="paranum">461</span>
                    <div class="gatha"> ‘‘යුවාසි ත්වං පබ්බජිතො, තිට්ඨාහි මම සාසනෙ;</div>
                    <div class="gatha">භුඤ්ජ මානුසකෙ කාමෙ, අහං විත්තං දදාමි තෙ;</div>
                    <div class="gathalast">සච්චං තෙ පටිජානාමි, අග්ගිං වා තෙ හරාමහං.</div>
                </div>
                <div class="paragraph" para="462">
                    <span class="paranum">462</span>
                    <div class="gatha"> ‘‘යදා ජිණ්ණා භවිස්සාම, උභො දණ්ඩපරායනා;</div>
                    <div class="gathalast">උභොපි පබ්බජිස්සාම, උභයත්ථ කටග්ගහො’’.</div>
                </div>
                <div class="paragraph" para="463">
                    <span class="paranum">463</span>
                    <div class="gatha"> ‘‘තඤ්ච දිස්වාන යාචන්තිං, වෙසිකං පඤ්ජලීකතං;</div>
                    <div class="gathalast">අලඞ්කතං සුවසනං, මච්චුපාසංව ඔඩ්ඩිතං.</div>
                </div>
                <div class="paragraph" para="464">
                    <span class="paranum">464</span>
                    <div class="gatha"> ‘‘තතො මෙ මනසීකාරො...පෙ.... නිබ්බිදා සමතිට්ඨථ.</div>
                </div>
                <div class="paragraph" para="465">
                    <span class="paranum">465</span>
                    <div class="gatha"> ‘‘තතො චිත්තං විමුච්චි මෙ...පෙ.... කතං බුද්ධස්ස සාසන’’න්ති.</div>
                </div>
            </div>
            <div class="centre ct_sutta ending">... සුන්දරසමුද්දො ථෙරො....</div>
        </div>
        <div class="subhead ct_sutta" node-id="44162">
            <span class="subhead ct_sutta">2. ලකුණ්ඩකභද්දියත්ථෙරගාථා</span>
            <div class="subhead-contents">
                <div class="paragraph" para="466">
                    <span class="paranum">466</span>
                    <div class="gatha"> පරෙ අම්බාටකාරාමෙ, වනසණ්ඩම්හි භද්දියො;</div>
                    <div class="gathalast">සමූලං තණ්හමබ්බුය්හ, තත්ථ භද්දොව ඣායති 
                        <span class="note">(භද්දො’ධිඣායායති (සී.), භද්දො ඣියායති (ස්‍යා. සී. අට්ඨ.))</span>.
                    </div>
                </div>
                <div class="paragraph" para="467">
                    <span class="paranum">467</span>
                    <div class="gatha"> ‘‘රමන්තෙකෙ මුදිඞ්ගෙහි 
                        <span class="note">(මුතිඞ්ගෙහි (සී. අට්ඨ.))</span>, වීණාහි පණවෙහි ච;
                    </div>
                    <div class="gathalast">අහඤ්ච 
                        <pb ed="T" n="0.0338"/> රුක්ඛමූලස්මිං, රතො බුද්ධස්ස සාසනෙ.
                    </div>
                </div>
                <div class="paragraph" para="468">
                    <span class="paranum">468</span>
                    <div class="gatha"> ‘‘බුද්ධො චෙ 
                        <span class="note">(බුද්ධො ච (සබ්බත්ථ))</span> මෙ වරං දජ්ජා, සො ච ලබ්භෙථ මෙ වරො;
                    </div>
                    <div class="gathalast">ගණ්හෙහං සබ්බලොකස්ස, නිච්චං කායගතං සතිං.</div>
                </div>
                <div class="paragraph" para="469">
                    <span class="paranum">469</span>
                    <div class="gatha"> ‘‘යෙ 
                        <pb ed="M" n="0.0292"/> මං රූපෙන පාමිංසු, යෙ ච ඝොසෙන අන්වගූ;
                    </div>
                    <div class="gathalast">ඡන්දරාගවසූපෙතා, න මං ජානන්ති තෙ ජනා.</div>
                </div>
                <div class="paragraph" para="470">
                    <span class="paranum">470</span>
                    <div class="gatha"> ‘‘අජ්ඣත්තඤ්ච 
                        <pb ed="V" n="0.0229"/> න ජානාති, බහිද්ධා ච න පස්සති;
                    </div>
                    <div class="gathalast">සමන්තාවරණො බාලො, ස වෙ ඝොසෙන වුය්හති.</div>
                </div>
                <div class="paragraph" para="471">
                    <span class="paranum">471</span>
                    <div class="gatha"> ‘‘අජ්ඣත්තඤ්ච න ජානාති, බහිද්ධා ච විපස්සති;</div>
                    <div class="gathalast">බහිද්ධා ඵලදස්සාවී, සොපි ඝොසෙන වුය්හති.</div>
                </div>
                <div class="paragraph" para="472">
                    <span class="paranum">472</span>
                    <div class="gatha"> ‘‘අජ්ඣත්තඤ්ච පජානාති, බහිද්ධා ච විපස්සති;</div>
                    <div class="gathalast">අනාවරණදස්සාවී, න සො ඝොසෙන වුය්හතී’’ති.</div>
                </div>
            </div>
            <div class="centre ct_sutta ending">... ලකුණ්ඩකභද්දියො ථෙරො....</div>
        </div>
        <div class="subhead ct_sutta" node-id="44163">
            <span class="subhead ct_sutta">3. භද්දත්ථෙරගාථා</span>
            <div class="subhead-contents">
                <div class="paragraph" para="473">
                    <span class="paranum">473</span>
                    <div class="gatha"> ‘‘එකපුත්තො 
                        <pb ed="P" n="0.0050"/> අහං ආසිං, පියො මාතු පියො පිතු;
                    </div>
                    <div class="gathalast">බහූහි වතචරියාහි, ලද්ධො ආයාචනාහි ච.</div>
                </div>
                <div class="paragraph" para="474">
                    <span class="paranum">474</span>
                    <div class="gatha"> ‘‘තෙ ච මං අනුකම්පාය, අත්ථකාමා හිතෙසිනො;</div>
                    <div class="gathalast">උභො පිතා ච මාතා ච, බුද්ධස්ස උපනාමයුං’’.</div>
                </div>
                <div class="paragraph" para="475">
                    <span class="paranum">475</span>
                    <div class="gatha"> ‘‘කිච්ඡා ලද්ධො අයං පුත්තො, සුඛුමාලො සුඛෙධිතො;</div>
                    <div class="gathalast">ඉමං දදාම තෙ නාථ, ජිනස්ස පරිචාරකං’’.</div>
                </div>
                <div class="paragraph" para="476">
                    <span class="paranum">476</span>
                    <div class="gatha"> ‘‘සත්ථා ච මං පටිග්ගය්හ, ආනන්දං එතදබ්‍රවි;</div>
                    <div class="gathalast">‘පබ්බාජෙහි ඉමං ඛිප්පං, හෙස්සත්‍යාජානියො අයං.</div>
                </div>
                <div class="paragraph" para="477">
                    <span class="paranum">477</span>
                    <div class="gatha"> ‘‘පබ්බාජෙත්වාන 
                        <pb ed="T" n="0.0339"/> මං සත්ථා, විහාරං පාවිසී ජිනො;
                    </div>
                    <div class="gathalast">අනොග්ගතස්මිං සූරියස්මිං, තතො චිත්තං විමුච්චි මෙ.</div>
                </div>
                <div class="paragraph" para="478">
                    <span class="paranum">478</span>
                    <div class="gatha"> ‘‘තතො සත්ථා නිරාකත්වා, පටිසල්ලානවුට්ඨිතො;</div>
                    <div class="gathalast">‘එහි භද්දා’ති මං ආහ, සා මෙ ආසූපසම්පදා.</div>
                </div>
                <div class="paragraph" para="479">
                    <span class="paranum">479</span>
                    <div class="gatha"> ‘‘ජාතියා සත්තවස්සෙන, ලද්ධා මෙ උපසම්පදා;</div>
                    <div class="gathalast">තිස්සො විජ්ජා අනුප්පත්තා, අහො ධම්මසුධම්මතා’’ති.</div>
                </div>
            </div>
            <div class="centre ct_sutta ending">... භද්දො ථෙරො....</div>
        </div>
        <div class="subhead ct_sutta" node-id="44164">
            <span class="subhead ct_sutta">4. සොපාකත්ථෙරගාථා</span>
            <div class="subhead-contents">
                <div class="paragraph" para="480">
                    <span class="paranum">480</span>
                    <div class="gatha"> ‘‘දිස්වා 
                        <pb ed="M" n="0.0293"/> පාසාදඡායායං, චඞ්කමන්තං නරුත්තමං;
                    </div>
                    <div class="gathalast">තත්ථ නං උපසඞ්කම්ම, වන්දිස්සං 
                        <span class="note">(වන්දිසං (සී. පී.))</span> පුරිසුත්තමං.
                    </div>
                </div>
                <div class="paragraph" para="481">
                    <span class="paranum">481</span>
                    <div class="gatha"> ‘‘එකංසං 
                        <pb ed="V" n="0.0230"/> චීවරං කත්වා, සංහරිත්වාන පාණයො;
                    </div>
                    <div class="gathalast">අනුචඞ්කමිස්සං විරජං, සබ්බසත්තානමුත්තමං.</div>
                </div>
                <div class="paragraph" para="482">
                    <span class="paranum">482</span>
                    <div class="gatha"> ‘‘තතො පඤ්හෙ අපුච්ඡි මං, පඤ්හානං කොවිදො විදූ;</div>
                    <div class="gathalast">අච්ඡම්භී ච අභීතො ච, බ්‍යාකාසිං සත්ථුනො අහං.</div>
                </div>
                <div class="paragraph" para="483">
                    <span class="paranum">483</span>
                    <div class="gatha"> ‘‘විස්සජ්ජිතෙසු පඤ්හෙසු, අනුමොදි තථාගතො;</div>
                    <div class="gathalast">භික්ඛුසඞ්ඝං විලොකෙත්වා, ඉමමත්ථං අභාසථ’’.</div>
                </div>
                <div class="paragraph" para="484">
                    <span class="paranum">484</span>
                    <div class="gatha"> ‘‘ලාභා අඞ්ගානං මගධානං, යෙසායං පරිභුඤ්ජති;</div>
                    <div class="gatha">චීවරං පිණ්ඩපාතඤ්ච, පච්චයං සයනාසනං;</div>
                    <div class="gathalast">පච්චුට්ඨානඤ්ච සාමීචිං, තෙසං ලාභා’’ති චාබ්‍රවි.</div>
                </div>
                <div class="paragraph" para="485">
                    <span class="paranum">485</span>
                    <div class="gatha"> ‘‘අජ්ජතග්ගෙ මං සොපාක, දස්සනායොපසඞ්කම;</div>
                    <div class="gathalast">එසා 
                        <pb ed="T" n="0.0340"/> චෙව තෙ සොපාක, භවතු උපසම්පදා’’.
                    </div>
                </div>
                <div class="paragraph" para="486">
                    <span class="paranum">486</span>
                    <div class="gatha"> ‘‘ජාතියා සත්තවස්සොහං, ලද්ධාන උපසම්පදං;</div>
                    <div class="gathalast">ධාරෙමි අන්තිමං දෙහං, අහො ධම්මසුධම්මතා’’ති.</div>
                </div>
            </div>
            <div class="centre ct_sutta ending">... සොපාකො ථෙරො....</div>
        </div>
        <div class="subhead ct_sutta" node-id="44165">
            <span class="subhead ct_sutta">5. සරභඞ්ගත්ථෙරගාථා</span>
            <div class="subhead-contents">
                <div class="paragraph" para="487">
                    <span class="paranum">487</span>
                    <div class="gatha"> ‘‘සරෙ හත්ථෙහි භඤ්ජිත්වා, කත්වාන කුටිමච්ඡිසං;</div>
                    <div class="gathalast">තෙන මෙ සරභඞ්ගොති, නාමං සම්මුතියා අහු.</div>
                </div>
                <div class="paragraph" para="488">
                    <span class="paranum">488</span>
                    <div class="gatha"> ‘‘න 
                        <pb ed="P" n="0.0051"/> මය්හං කප්පතෙ අජ්ජ, සරෙ හත්ථෙහි භඤ්ජිතුං;
                    </div>
                    <div class="gathalast">සික්ඛාපදා නො පඤ්ඤත්තා, ගොතමෙන යසස්සිනා.</div>
                </div>
                <div class="paragraph" para="489">
                    <span class="paranum">489</span>
                    <div class="gatha"> ‘‘සකලං සමත්තං රොගං, සරභඞ්ගො නාද්දසං පුබ්බෙ;</div>
                    <div class="gathalast">සොයං රොගො දිට්ඨො, වචනකරෙනාතිදෙවස්ස.</div>
                </div>
                <div class="paragraph" para="490">
                    <span class="paranum">490</span>
                    <div class="gatha"> ‘‘යෙනෙව මග්ගෙන ගතො විපස්සී, යෙනෙව මග්ගෙන සිඛී ච වෙස්සභූ;</div>
                    <div class="gathalast">කකුසන්ධකොණාගමනො ච කස්සපො, තෙනඤ්ජසෙන අගමාසි ගොතමො.</div>
                </div>
                <div class="paragraph" para="491">
                    <span class="paranum">491</span>
                    <div class="gatha"> ‘‘වීතතණ්හා 
                        <pb ed="M" n="0.0294"/> අනාදානා, සත්ත බුද්ධා ඛයොගධා;
                    </div>
                    <div class="gathalast">යෙහායං දෙසිතො ධම්මො, ධම්මභූතෙහි තාදිභි.</div>
                </div>
                <div class="paragraph" para="492">
                    <span class="paranum">492</span>
                    <div class="gatha"> ‘‘චත්තාරි අරියසච්චානි, අනුකම්පාය පාණිනං;</div>
                    <div class="gathalast">දුක්ඛං සමුදයො මග්ගො, නිරොධො දුක්ඛසඞ්ඛයො.</div>
                </div>
                <div class="paragraph" para="493">
                    <span class="paranum">493</span>
                    <div class="gatha"> ‘‘යස්මිං 
                        <pb ed="V" n="0.0231"/> නිවත්තතෙ 
                        <span class="note">(යස්මිං න නිබ්බත්තතෙ (ක.))</span> දුක්ඛං, සංසාරස්මිං අනන්තකං;
                    </div>
                    <div class="gatha">භෙදා 
                        <pb ed="T" n="0.0341"/> ඉමස්ස කායස්ස, ජීවිතස්ස ච සඞ්ඛයා;
                    </div>
                    <div class="gathalast">අඤ්ඤො පුනබ්භවො නත්ථි, සුවිමුත්තොම්හි සබ්බධී’’ති.</div>
                </div>
            </div>
            <div class="centre ct_sutta ending">... සරභඞ්ගො ථෙරො....</div>
        </div>
    </div>
    <div class="centre ct_nipatha ending">සත්තකනිපාතො නිට්ඨිතො.</div>
    <div class="paragraph udana" para="udana">
        <div class="bodytext ct_nipatha">තත්‍රුද්දානං -</div>
        <div class="ct_nipatha gatha">සුන්දරසමුද්දො ථෙරො, ථෙරො ලකුණ්ඩභද්දියො;</div>
        <div class="ct_nipatha gatha">භද්දො ථෙරො ච සොපාකො, සරභඞ්ගො මහාඉසි;</div>
        <div class="gathalast ct_nipatha">සත්තකෙ පඤ්චකා ථෙරා, ගාථායො පඤ්චතිංසතීති.</div>
    </div>
</div>