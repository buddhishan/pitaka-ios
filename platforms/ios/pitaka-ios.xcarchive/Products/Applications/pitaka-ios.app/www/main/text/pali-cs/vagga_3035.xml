<div class="chapter ct_vagga" node-id="30350">
    <span class="chapter ct_vagga">(26) 6. උපසම්පදාවග්ගො</span>
    <div class="chapter-contents">
        <div class="subhead ct_sutta" node-id="30351">
            <span class="subhead ct_sutta">1. උපසම්පාදෙතබ්බසුත්තං</span>
            <div class="subhead-contents">
                <div class="paragraph" para="251">
                    <span class="paranum">251</span>
                    <div class="bodytext">
                        <span class="note">(මහාව. 84)</span> ‘‘පඤ්චහි 
                        <pb ed="T" n="3.0301"/>
                        <pb ed="V" n="2.0253"/>
                        <pb ed="M" n="2.0238"/>, භික්ඛවෙ, ධම්මෙහි සමන්නාගතෙන භික්ඛුනා උපසම්පාදෙතබ්බං. කතමෙහි පඤ්චහි? ඉධ, භික්ඛවෙ, භික්ඛු අසෙඛෙන සීලක්ඛන්ධෙන සමන්නාගතො හොති; අසෙඛෙන සමාධික්ඛන්ධෙන සමන්නාගතො හොති; අසෙඛෙන පඤ්ඤාක්ඛන්ධෙන සමන්නාගතො හොති; අසෙඛෙන විමුත්තික්ඛන්ධෙන සමන්නාගතො හොති; අසෙඛෙන විමුත්තිඤාණදස්සනක්ඛන්ධෙන සමන්නාගතො හොති. ඉමෙහි ඛො, භික්ඛවෙ, පඤ්චහි ධම්මෙහි සමන්නාගතෙන භික්ඛුනා උපසම්පාදෙතබ්බ’’න්ති. පඨමං.
                    </div>
                </div>
            </div>
        </div>
        <div class="subhead ct_sutta" node-id="30352">
            <span class="subhead ct_sutta">2. නිස්සයසුත්තං</span>
            <div class="subhead-contents">
                <div class="paragraph" para="252">
                    <span class="paranum">252</span>
                    <div class="bodytext">
                        <span class="note">(මහාව. 84)</span> ‘‘පඤ්චහි, භික්ඛවෙ, ධම්මෙහි සමන්නාගතෙන භික්ඛුනා නිස්සයො දාතබ්බො. කතමෙහි පඤ්චහි? ඉධ, භික්ඛවෙ, භික්ඛු අසෙඛෙන සීලක්ඛන්ධෙන සමන්නාගතො හොති...පෙ.... අසෙඛෙන විමුත්තිඤාණදස්සනක්ඛන්ධෙන සමන්නාගතො හොති. ඉමෙහි...පෙ.... නිස්සයො දාතබ්බො’’ති. දුතියං.
                    </div>
                </div>
            </div>
        </div>
        <div class="subhead ct_sutta" node-id="30353">
            <span class="subhead ct_sutta">3. සාමණෙරසුත්තං</span>
            <div class="subhead-contents">
                <div class="paragraph" para="253">
                    <span class="paranum">253</span>
                    <div class="bodytext">
                        <span class="note">(මහාව. 84)</span> ‘‘පඤ්චහි, භික්ඛවෙ, ධම්මෙහි සමන්නාගතෙන භික්ඛුනා සාමණෙරො උපට්ඨාපෙතබ්බො. කතමෙහි පඤ්චහි? ඉධ, භික්ඛවෙ, භික්ඛු අසෙඛෙන සීලක්ඛන්ධෙන සමන්නාගතො හොති; අසෙඛෙන සමාධික්ඛන්ධෙන... අසෙඛෙන පඤ්ඤාක්ඛන්ධෙන... අසෙඛෙන විමුත්තික්ඛන්ධෙන... අසෙඛෙන විමුත්තිඤාණදස්සනක්ඛන්ධෙන සමන්නාගතො හොති. ඉමෙහි ඛො, භික්ඛවෙ, පඤ්චහි ධම්මෙහි සමන්නාගතෙන භික්ඛුනා සාමණෙරො උපට්ඨාපෙතබ්බො’’ති. තතියං.
                    </div>
                </div>
            </div>
        </div>
        <div class="subhead ct_sutta" node-id="30354">
            <span class="subhead ct_sutta">4. පඤ්චමච්ඡරියසුත්තං</span>
            <div class="subhead-contents">
                <div class="paragraph" para="254">
                    <span class="paranum">254</span>
                    <div class="bodytext"> ‘‘පඤ්චිමානි 
                        <pb ed="V" n="2.0254"/>
                        <pb ed="P" n="3.0272"/>, භික්ඛවෙ, මච්ඡරියානි. කතමානි පඤ්ච? ආවාසමච්ඡරියං, කුලමච්ඡරියං, ලාභමච්ඡරියං, වණ්ණමච්ඡරියං, ධම්මමච්ඡරියං - ඉමානි 
                        <pb ed="T" n="3.0302"/> ඛො, භික්ඛවෙ, පඤ්ච මච්ඡරියානි. ඉමෙසං ඛො, භික්ඛවෙ, පඤ්චන්නං මච්ඡරියානං එතං පටිකුට්ඨං 
                        <span class="note">(පතිකිට්ඨං (සී. පී.), පටික්කිට්ඨං (ස්‍යා. කං.), පටිකිට්ඨං (ක.))</span>, යදිදං ධම්මමච්ඡරිය’’න්ති. චතුත්ථං.
                    </div>
                </div>
            </div>
        </div>
        <div class="subhead ct_sutta" node-id="30355">
            <span class="subhead ct_sutta">5. මච්ඡරියප්පහානසුත්තං</span>
            <div class="subhead-contents">
                <div class="paragraph" para="255">
                    <span class="paranum">255</span>
                    <div class="bodytext"> ‘‘පඤ්චන්නං 
                        <pb ed="M" n="2.0239"/>, භික්ඛවෙ, මච්ඡරියානං පහානාය සමුච්ඡෙදාය බ්‍රහ්මචරියං වුස්සති. කතමෙසං පඤ්චන්නං? ආවාසමච්ඡරියස්ස පහානාය සමුච්ඡෙදාය බ්‍රහ්මචරියං වුස්සති; කුලමච්ඡරියස්ස...පෙ.... ලාභමච්ඡරියස්ස... වණ්ණමච්ඡරියස්ස... ධම්මමච්ඡරියස්ස පහානාය සමුච්ඡෙදාය බ්‍රහ්මචරියං වුස්සති. ඉමෙසං ඛො, භික්ඛවෙ, පඤ්චන්නං මච්ඡරියානං පහානාය සමුච්ඡෙදාය බ්‍රහ්මචරියං වුස්සතී’’ති. පඤ්චමං.
                    </div>
                </div>
            </div>
        </div>
        <div class="subhead ct_sutta" node-id="30356">
            <span class="subhead ct_sutta">6. පඨමඣානසුත්තං</span>
            <div class="subhead-contents">
                <div class="paragraph" para="256">
                    <span class="paranum">256</span>
                    <div class="bodytext"> ‘‘පඤ්චිමෙ, භික්ඛවෙ, ධම්මෙ අප්පහාය අභබ්බො පඨමං ඣානං උපසම්පජ්ජ විහරිතුං. කතමෙ පඤ්ච? ආවාසමච්ඡරියං, කුලමච්ඡරියං, ලාභමච්ඡරියං, වණ්ණමච්ඡරියං, ධම්මමච්ඡරියං - ඉමෙ ඛො, භික්ඛවෙ, පඤ්ච ධම්මෙ අප්පහාය අභබ්බො පඨමං ඣානං උපසම්පජ්ජ විහරිතුං.</div>
                    <div class="bodytext">‘‘පඤ්චිමෙ, භික්ඛවෙ, ධම්මෙ පහාය භබ්බො පඨමං ඣානං උපසම්පජ්ජ විහරිතුං. කතමෙ පඤ්ච? ආවාසමච්ඡරියං, කුලමච්ඡරියං, ලාභමච්ඡරියං, වණ්ණමච්ඡරියං, ධම්මමච්ඡරියං - ඉමෙ ඛො, භික්ඛවෙ, පඤ්ච ධම්මෙ පහාය භබ්බො පඨමං ඣානං උපසම්පජ්ජ විහරිතු’’න්ති. ඡට්ඨං.</div>
                </div>
            </div>
        </div>
        <div class="subhead ct_sutta" node-id="30357">
            <span class="subhead ct_sutta">7-13. දුතියඣානසුත්තාදිසත්තකං</span>
            <div class="subhead-contents">
                <div class="paragraph" para="257-263">
                    <span class="paranum">257-263</span>
                    <div class="bodytext"> ‘‘පඤ්චිමෙ 
                        <pb ed="V" n="2.0255"/>, භික්ඛවෙ, ධම්මෙ අප්පහාය අභබ්බො දුතියං ඣානං...පෙ.... අභබ්බො තතියං ඣානං... අභබ්බො චතුත්ථං ඣානං... අභබ්බො සොතාපත්තිඵලං... අභබ්බො සකදාගාමිඵලං... අභබ්බො අනාගාමිඵලං... අභබ්බො අරහත්තං 
                        <span class="note">(අරහත්තඵලං (සී.))</span> සච්ඡිකාතුං. කතමෙ පඤ්ච? ආවාසමච්ඡරියං 
                        <pb ed="T" n="3.0303"/>
                        <pb ed="P" n="3.0273"/>, කුලමච්ඡරියං, ලාභමච්ඡරියං, වණ්ණමච්ඡරියං, ධම්මමච්ඡරියං - ඉමෙ ඛො, භික්ඛවෙ, පඤ්ච ධම්මෙ අප්පහාය අභබ්බො අරහත්තං සච්ඡිකාතුං.
                    </div>
                    <div class="bodytext">‘‘පඤ්චිමෙ, භික්ඛවෙ, ධම්මෙ පහාය භබ්බො දුතියං ඣානං...පෙ.... භබ්බො තතියං ඣානං... භබ්බො චතුත්ථං ඣානං... භබ්බො සොතාපත්තිඵලං... භබ්බො සකදාගාමිඵලං... භබ්බො අනාගාමිඵලං... භබ්බො අරහත්තං සච්ඡිකාතුං. කතමෙ පඤ්ච? ආවාසමච්ඡරියං, කුලමච්ඡරියං, ලාභමච්ඡරියං, වණ්ණමච්ඡරියං, ධම්මමච්ඡරියං - ඉමෙ ඛො, භික්ඛවෙ, පඤ්ච ධම්මෙ පහාය භබ්බො අරහත්තං සච්ඡිකාතු’’න්ති. තෙරසමං.</div>
                </div>
            </div>
        </div>
        <div class="subhead ct_sutta" node-id="30358">
            <span class="subhead ct_sutta">14. අපරපඨමඣානසුත්තං</span>
            <div class="subhead-contents">
                <div class="paragraph" para="264">
                    <span class="paranum">264</span>
                    <div class="bodytext"> ‘‘පඤ්චිමෙ 
                        <pb ed="M" n="2.0240"/>, භික්ඛවෙ, ධම්මෙ අප්පහාය අභබ්බො පඨමං ඣානං උපසම්පජ්ජ විහරිතුං. කතමෙ පඤ්ච? ආවාසමච්ඡරියං, කුලමච්ඡරියං, ලාභමච්ඡරියං, වණ්ණමච්ඡරියං, අකතඤ්ඤුතං අකතවෙදිතං - ඉමෙ ඛො, භික්ඛවෙ, පඤ්ච ධම්මෙ අප්පහාය අභබ්බො පඨමං ඣානං උපසම්පජ්ජ විහරිතුං.
                    </div>
                    <div class="bodytext">‘‘පඤ්චිමෙ, භික්ඛවෙ, ධම්මෙ පහාය භබ්බො පඨමං ඣානං උපසම්පජ්ජ විහරිතුං. කතමෙ පඤ්ච? ආවාසමච්ඡරියං, කුලමච්ඡරියං, ලාභමච්ඡරියං, වණ්ණමච්ඡරියං, අකතඤ්ඤුතං අකතවෙදිතං - ඉමෙ ඛො, භික්ඛවෙ, පඤ්ච ධම්මෙ පහාය භබ්බො පඨමං ඣානං උපසම්පජ්ජ විහරිතු’’න්ති. චුද්දසමං.</div>
                </div>
            </div>
        </div>
        <div class="subhead ct_sutta" node-id="30359">
            <span class="subhead ct_sutta">15-21. අපරදුතියඣානසුත්තාදිසත්තකං</span>
            <div class="subhead-contents">
                <div class="paragraph" para="265-271">
                    <span class="paranum">265-271</span>
                    <div class="bodytext"> ‘‘පඤ්චිමෙ 
                        <pb ed="V" n="2.0256"/>, භික්ඛවෙ, ධම්මෙ අප්පහාය අභබ්බො දුතියං ඣානං...පෙ.... තතියං ඣානං... චතුත්ථං ඣානං... සොතාපත්තිඵලං... සකදාගාමිඵලං... අනාගාමිඵලං... අරහත්තං සච්ඡිකාතුං. කතමෙ පඤ්ච? ආවාසමච්ඡරියං, කුලමච්ඡරියං, ලාභමච්ඡරියං, වණ්ණමච්ඡරියං, අකතඤ්ඤුතං අකතවෙදිතං - ඉමෙ ඛො, භික්ඛවෙ, පඤ්ච ධම්මෙ අප්පහාය අභබ්බො අරහත්තං සච්ඡිකාතුං.
                    </div>
                    <div class="bodytext">‘‘පඤ්චිමෙ, භික්ඛවෙ, ධම්මෙ පහාය භබ්බො දුතියං ඣානං...පෙ.... තතියං ඣානං... චතුත්ථං ඣානං... සොතාපත්තිඵලං... සකදාගාමිඵලං... අනාගාමිඵලං... අරහත්තං සච්ඡිකාතුං. කතමෙ 
                        <pb ed="T" n="3.0304"/> පඤ්ච? ආවාසමච්ඡරියං, කුලමච්ඡරියං, ලාභමච්ඡරියං, වණ්ණමච්ඡරියං, අකතඤ්ඤුතං අකතවෙදිතං - ඉමෙ ඛො, භික්ඛවෙ, පඤ්ච ධම්මෙ පහාය භබ්බො අරහත්තං සච්ඡිකාතු’’න්ති. එකවීසතිමං.
                    </div>
                </div>
            </div>
        </div>
    </div>
    <div class="centre ct_vagga ending">උපසම්පදාවග්ගො ඡට්ඨො.</div>
</div>