<div class="chapter ct_vagga" node-id="35320">
    <span class="chapter ct_vagga">23. රාගපෙය්‍යාලං</span>
    <div class="chapter-contents">
        <div class="paragraph" para="237">
            <span class="paranum">237</span>
            <div class="bodytext"> ‘‘රාගස්ස 
                <pb ed="V" n="3.0276"/>, භික්ඛවෙ, අභිඤ්ඤාය දස ධම්මා භාවෙතබ්බා. කතමෙ දස? අසුභසඤ්ඤා, මරණසඤ්ඤා, ආහාරෙ පටිකූලසඤ්ඤා, සබ්බලොකෙ අනභිරතසඤ්ඤා, අනිච්චසඤ්ඤා, අනිච්චෙ දුක්ඛසඤ්ඤා, දුක්ඛෙ අනත්තසඤ්ඤා, පහානසඤ්ඤා, විරාගසඤ්ඤා, නිරොධසඤ්ඤා - රාගස්ස, භික්ඛවෙ, අභිඤ්ඤාය ඉමෙ දස ධම්මා භාවෙතබ්බා’’ති.
            </div>
        </div>
        <div class="paragraph" para="238">
            <span class="paranum">238</span>
            <div class="bodytext"> ‘‘රාගස්ස 
                <pb ed="P" n="5.0310"/>, භික්ඛවෙ, අභිඤ්ඤාය දස ධම්මා භාවෙතබ්බා. කතමෙ දස? අනිච්චසඤ්ඤා, අනත්තසඤ්ඤා, ආහාරෙ පටිකූලසඤ්ඤා, සබ්බලොකෙ අනභිරතසඤ්ඤා, අට්ඨිකසඤ්ඤා, පුළවකසඤ්ඤා 
                <span class="note">(පුලවකසඤ්ඤා (සී.) පුළුවකසඤ්ඤා (ක.))</span>, විනීලකසඤ්ඤා, විපුබ්බකසඤ්ඤා, විච්ඡිද්දකසඤ්ඤා, උද්ධුමාතකසඤ්ඤා - රාගස්ස, භික්ඛවෙ, අභිඤ්ඤාය ඉමෙ දස ධම්මා භාවෙතබ්බා’’ති.
            </div>
        </div>
        <div class="paragraph" para="239">
            <span class="paranum">239</span>
            <div class="bodytext"> ‘‘රාගස්ස, භික්ඛවෙ, අභිඤ්ඤාය දස ධම්මා භාවෙතබ්බා. කතමෙ දස 
                <pb ed="T" n="5.0334"/>? සම්මාදිට්ඨි, සම්මාසඞ්කප්පො, සම්මාවාචා, සම්මාකම්මන්තො, සම්මාආජීවො, සම්මාවායාමො, සම්මාසති, සම්මාසමාධි, සම්මාඤාණං, සම්මාවිමුත්ති - රාගස්ස, භික්ඛවෙ, අභිඤ්ඤාය ඉමෙ දස ධම්මා භාවෙතබ්බා’’ති.
            </div>
        </div>
        <div class="paragraph" para="240-266">
            <span class="paranum">240-266</span>
            <div class="bodytext"> ‘‘රාගස්ස, භික්ඛවෙ, පරිඤ්ඤාය...පෙ.... පරික්ඛයාය... පහානාය... ඛයාය... වයාය... විරාගාය... නිරොධාය... ( ) 
                <span class="note">((උපසමාය) (සී. ස්‍යා. පී.) අඤ්ඤෙසං පන නිපාතානං පරියොසානෙ ඉදං පදං න දිස්සති)</span> චාගාය... පටිනිස්සග්ගාය...පෙ.... ඉමෙ දස ධම්මා භාවෙතබ්බා.
            </div>
        </div>
        <div class="paragraph" para="267-746">
            <span class="paranum">267-746</span>
            <div class="bodytext"> ‘‘දොසස්ස 
                <pb ed="M" n="3.0513"/> ...පෙ.... මොහස්ස... කොධස්ස... උපනාහස්ස... මක්ඛස්ස... පළාසස්ස... ඉස්සාය... මච්ඡරියස්ස... මායාය... සාඨෙය්‍යස්ස... ථම්භස්ස... සාරම්භස්ස... මානස්ස... අතිමානස්ස... මදස්ස... පමාදස්ස පරිඤ්ඤාය...පෙ.... පරික්ඛයාය... පහානාය 
                <pb ed="V" n="3.0277"/> ... ඛයාය... වයාය... විරාගාය... නිරොධාය... ( ) 
                <span class="note">((උපසමාය) (සී. ස්‍යා. පී.) අඤ්ඤෙසං පන නිපාතානං පරියොසානෙ ඉදං පදං න දිස්සති)</span> චාගාය... පටිනිස්සග්ගාය...පෙ.... ඉමෙ දස ධම්මා භාවෙතබ්බා’’ති.
            </div>
        </div>
    </div>
    <div class="centre ct_vagga ending">රාගපෙය්‍යාලං නිට්ඨිතං.</div>
</div>
<chapter-ending/>
<div class="centre ct_book ending">දසකනිපාතපාළි නිට්ඨිතා.</div>