<div class="chapter ct_nipatha" node-id="44190">
    <span class="chapter ct_nipatha">10. දසකනිපාතො</span>
    <div class="chapter-contents">
        <div class="subhead ct_sutta" node-id="44191">
            <span class="subhead ct_sutta">1. කාළුදායිත්ථෙරගාථා</span>
            <div class="subhead-contents">
                <div class="paragraph" para="527">
                    <span class="paranum">527</span>
                    <div class="gatha"> ‘‘අඞ්ගාරිනො 
                        <pb ed="M" n="0.0300"/>
                        <pb ed="V" n="0.0236"/>
                        <pb ed="P" n="0.0056"/> දානි දුමා භදන්තෙ, ඵලෙසිනො ඡදනං විප්පහාය;
                    </div>
                    <div class="gathalast">තෙ අච්චිමන්තොව පභාසයන්ති, සමයො මහාවීර භාගී රසානං.</div>
                </div>
                <div class="paragraph" para="528">
                    <span class="paranum">528</span>
                    <div class="gatha"> ‘‘දුමානි 
                        <pb ed="T" n="0.0347"/> ඵුල්ලානි මනොරමානි, සමන්තතො සබ්බදිසා පවන්ති;
                    </div>
                    <div class="gathalast">පත්තං පහාය ඵලමාසසානා 
                        <span class="note">(ඵලමාසමානො (ක.))</span>, කාලො ඉතො පක්කමනාය වීර.
                    </div>
                </div>
                <div class="paragraph" para="529">
                    <span class="paranum">529</span>
                    <div class="gatha"> ‘‘නෙවාතිසීතං න පනාතිඋණ්හං, සුඛා උතු අද්ධනියා භදන්තෙ;</div>
                    <div class="gathalast">පස්සන්තු තං සාකියා කොළියා ච, පච්ඡාමුඛං රොහිනියං තරන්තං.</div>
                </div>
                <div class="paragraph" para="530">
                    <span class="paranum">530</span>
                    <div class="gatha"> ‘‘ආසාය කසතෙ ඛෙත්තං, බීජං ආසාය වප්පති;</div>
                    <div class="gatha">ආසාය වාණිජා යන්ති, සමුද්දං ධනහාරකා;</div>
                    <div class="gathalast">යාය ආසාය තිට්ඨාමි, සා මෙ ආසා සමිජ්ඣතු.</div>
                </div>
                <div class="paragraph" para="531">
                    <span class="paranum">531</span>
                    <div class="gatha">
                        <span class="note">(සං. නි. 1.198)</span> ‘‘පුනප්පුනං චෙව වපන්ති බීජං, පුනප්පුනං වස්සති දෙවරාජා;
                    </div>
                    <div class="gathalast">පුනප්පුනං ඛෙත්තං කසන්ති කස්සකා, පුනප්පුනං ධඤ්ඤමුපෙති රට්ඨං.</div>
                </div>
                <div class="paragraph" para="532">
                    <span class="paranum">532</span>
                    <div class="gatha">
                        <span class="note">(සං. නි. 1.198)</span> ‘‘පුනප්පුනං යාචනකා චරන්ති, පුනප්පුනං දානපතී දදන්ති;
                    </div>
                    <div class="gathalast">පුනප්පුනං දානපතී දදිත්වා, පුනප්පුනං සග්ගමුපෙන්ති ඨානං.</div>
                </div>
                <div class="paragraph" para="533">
                    <span class="paranum">533</span>
                    <div class="gatha"> ‘‘වීරො 
                        <pb ed="T" n="0.0348"/>
                        <pb ed="P" n="0.0057"/> හවෙ සත්තයුගං පුනෙති, යස්මිං කුලෙ ජායති භූරිපඤ්ඤො;
                    </div>
                    <div class="gathalast">මඤ්ඤාමහං සක්කති දෙවදෙවො, තයා හි ජාතො 
                        <span class="note">(තයාභිජාතො (සී.))</span> මුනි සච්චනාමො.
                    </div>
                </div>
                <div class="paragraph" para="534">
                    <span class="paranum">534</span>
                    <div class="gatha"> ‘‘සුද්ධොදනො 
                        <pb ed="M" n="0.0301"/> නාම පිතා මහෙසිනො, බුද්ධස්ස මාතා පන මායනාමා;
                    </div>
                    <div class="gathalast">යා බොධිසත්තං පරිහරිය කුච්ඡිනා, කායස්ස භෙදා තිදිවම්හි මොදති.</div>
                </div>
                <div class="paragraph" para="535">
                    <span class="paranum">535</span>
                    <div class="gatha"> ‘‘සා ගොතමී කාලකතා ඉතො චුතා, දිබ්බෙහි කාමෙහි සමඞ්ගිභූතා;</div>
                    <div class="gathalast">සා මොදති කාමගුණෙහි පඤ්චහි, පරිවාරිතා දෙවගණෙහි තෙහි.</div>
                </div>
                <div class="paragraph" para="536">
                    <span class="paranum">536</span>
                    <div class="gatha"> ‘‘බුද්ධස්ස පුත්තොම්හි අසය්හසාහිනො, අඞ්ගීරසස්සප්පටිමස්ස තාදිනො;</div>
                    <div class="gathalast">පිතුපිතා මය්හං තුවංසි සක්ක, ධම්මෙන මෙ ගොතම අය්‍යකොසී’’ති.</div>
                </div>
            </div>
            <div class="centre ct_sutta ending">... කාළුදායී ථෙරො....</div>
        </div>
        <div class="subhead ct_sutta" node-id="44192">
            <span class="subhead ct_sutta">2. එකවිහාරියත්ථෙරගාථා</span>
            <div class="subhead-contents">
                <div class="paragraph" para="537">
                    <span class="paranum">537</span>
                    <div class="gatha"> ‘‘පුරතො 
                        <pb ed="V" n="0.0237"/> පච්ඡතො වාපි, අපරො චෙ න විජ්ජති;
                    </div>
                    <div class="gathalast">අතීව ඵාසු භවති, එකස්ස වසතො වනෙ.</div>
                </div>
                <div class="paragraph" para="538">
                    <span class="paranum">538</span>
                    <div class="gatha"> ‘‘හන්ද 
                        <pb ed="T" n="0.0349"/> එකො ගමිස්සාමි, අරඤ්ඤං බුද්ධවණ්ණිතං;
                    </div>
                    <div class="gathalast">ඵාසු 
                        <span class="note">(ඵාසුං (ස්‍යා. පී.))</span> එකවිහාරිස්ස, පහිතත්තස්ස භික්ඛුනො.
                    </div>
                </div>
                <div class="paragraph" para="539">
                    <span class="paranum">539</span>
                    <div class="gatha"> ‘‘යොගී-පීතිකරං රම්මං, මත්තකුඤ්ජරසෙවිතං;</div>
                    <div class="gathalast">එකො අත්තවසී ඛිප්පං, පවිසිස්සාමි කානනං.</div>
                </div>
                <div class="paragraph" para="540">
                    <span class="paranum">540</span>
                    <div class="gatha"> ‘‘සුපුප්ඵිතෙ සීතවනෙ, සීතලෙ ගිරිකන්දරෙ;</div>
                    <div class="gathalast">ගත්තානි පරිසිඤ්චිත්වා, චඞ්කමිස්සාමි එකකො.</div>
                </div>
                <div class="paragraph" para="541">
                    <span class="paranum">541</span>
                    <div class="gatha"> ‘‘එකාකියො අදුතියො, රමණීයෙ මහාවනෙ;</div>
                    <div class="gathalast">කදාහං විහරිස්සාමි, කතකිච්චො අනාසවො.</div>
                </div>
                <div class="paragraph" para="542">
                    <span class="paranum">542</span>
                    <div class="gatha"> ‘‘එවං මෙ කත්තුකාමස්ස, අධිප්පායො සමිජ්ඣතු;</div>
                    <div class="gathalast">සාධියිස්සාමහංයෙව, නාඤ්ඤො අඤ්ඤස්ස කාරකො.</div>
                </div>
                <div class="paragraph" para="543">
                    <span class="paranum">543</span>
                    <div class="gatha"> ‘‘එස 
                        <pb ed="M" n="0.0302"/> බන්ධාමි සන්නාහං, පවිසිස්සාමි කානනං;
                    </div>
                    <div class="gathalast">න තතො නික්ඛමිස්සාමි, අප්පත්තො ආසවක්ඛයං.</div>
                </div>
                <div class="paragraph" para="544">
                    <span class="paranum">544</span>
                    <div class="gatha"> ‘‘මාලුතෙ උපවායන්තෙ, සීතෙ සුරභිගන්ධිකෙ 
                        <span class="note">(ගන්ධකෙ (ස්‍යා. පී. ක.))</span>;
                    </div>
                    <div class="gathalast">අවිජ්ජං දාලයිස්සාමි, නිසින්නො නගමුද්ධනි.</div>
                </div>
                <div class="paragraph" para="545">
                    <span class="paranum">545</span>
                    <div class="gatha"> ‘‘වනෙ කුසුමසඤ්ඡන්නෙ, පබ්භාරෙ නූන සීතලෙ;</div>
                    <div class="gathalast">විමුත්තිසුඛෙන සුඛිතො, රමිස්සාමි ගිරිබ්බජෙ.</div>
                </div>
                <div class="paragraph" para="546">
                    <span class="paranum">546</span>
                    <div class="gatha"> ‘‘සොහං 
                        <pb ed="P" n="0.0058"/> පරිපුණ්ණසඞ්කප්පො, චන්දො පන්නරසො යථා;
                    </div>
                    <div class="gathalast">සබ්බාසවපරික්ඛීණො, නත්ථි දානි පුනබ්භවො’’ති.</div>
                </div>
            </div>
            <div class="centre ct_sutta ending">... එකවිහාරියො ථෙරො....</div>
        </div>
        <div class="subhead ct_sutta" node-id="44193">
            <span class="subhead ct_sutta">3. මහාකප්පිනත්ථෙරගාථා</span>
            <div class="subhead-contents">
                <div class="paragraph" para="547">
                    <span class="paranum">547</span>
                    <div class="gatha"> ‘‘අනාගතං 
                        <pb ed="T" n="0.0350"/> යො පටිකච්ච 
                        <span class="note">(පටිගච්ච (සී.))</span> පස්සති, හිතඤ්ච අත්ථං අහිතඤ්ච තං ද්වයං;
                    </div>
                    <div class="gathalast">විද්දෙසිනො තස්ස හිතෙසිනො වා, රන්ධං න පස්සන්ති සමෙක්ඛමානා.</div>
                </div>
                <div class="paragraph" para="548">
                    <span class="paranum">548</span>
                    <div class="gatha">
                        <span class="note">(පටි. ම. 1.160 පටිසම්භිදාමග්ගෙ)</span> ‘‘ආනාපානසතී යස්ස, පරිපුණ්ණා සුභාවිතා;
                    </div>
                    <div class="gatha">අනුපුබ්බං පරිචිතා, යථා බුද්ධෙන දෙසිතා;</div>
                    <div class="gathalast">සොමං ලොකං පභාසෙති, අබ්භා මුත්තොව චන්දිමා.</div>
                </div>
                <div class="paragraph" para="549">
                    <span class="paranum">549</span>
                    <div class="gatha"> ‘‘ඔදාතං 
                        <pb ed="V" n="0.0238"/> වත මෙ චිත්තං, අප්පමාණං සුභාවිතං;
                    </div>
                    <div class="gathalast">නිබ්බිද්ධං පග්ගහීතඤ්ච, සබ්බා ඔභාසතෙ දිසා.</div>
                </div>
                <div class="paragraph" para="550">
                    <span class="paranum">550</span>
                    <div class="gatha"> ‘‘ජීවතෙ වාපි සප්පඤ්ඤො, අපි විත්තපරික්ඛයො;</div>
                    <div class="gathalast">පඤ්ඤාය ච අලාභෙන, විත්තවාපි න ජීවති.</div>
                </div>
                <div class="paragraph" para="551">
                    <span class="paranum">551</span>
                    <div class="gatha"> ‘‘පඤ්ඤා සුතවිනිච්ඡිනී, පඤ්ඤා කිත්තිසිලොකවද්ධනී;</div>
                    <div class="gathalast">පඤ්ඤාසහිතො නරො ඉධ, අපි දුක්ඛෙසු සුඛානි වින්දති.</div>
                </div>
                <div class="paragraph" para="552">
                    <span class="paranum">552</span>
                    <div class="gatha"> ‘‘නායං අජ්ජතනො ධම්මො, නච්ඡෙරො නපි අබ්භුතො;</div>
                    <div class="gathalast">යත්ථ ජායෙථ මීයෙථ, තත්ථ කිං විය අබ්භුතං.</div>
                </div>
                <div class="paragraph" para="553">
                    <span class="paranum">553</span>
                    <div class="gatha"> ‘‘අනන්තරං හි ජාතස්ස, ජීවිතා මරණං ධුවං;</div>
                    <div class="gathalast">ජාතා ජාතා මරන්තීධ, එවංධම්මා හි පාණිනො.</div>
                </div>
                <div class="paragraph" para="554">
                    <span class="paranum">554</span>
                    <div class="gatha"> ‘‘න 
                        <pb ed="M" n="0.0303"/> හෙතදත්ථාය මතස්ස හොති, යං ජීවිතත්ථං පරපොරිසානං;
                    </div>
                    <div class="gathalast">මතම්හි රුණ්ණං න යසො න ලොක්‍යං, න 
                        <pb ed="T" n="0.0351"/> වණ්ණිතං සමණබ්‍රාහ්මණෙහි.
                    </div>
                </div>
                <div class="paragraph" para="555">
                    <span class="paranum">555</span>
                    <div class="gatha"> ‘‘චක්ඛුං සරීරං උපහන්ති තෙන 
                        <span class="note">(උපහන්ති රුණ්ණං (සී.), උපහන්ති රොණ්ණං (ස්‍යා. පී.))</span>, නිහීයති වණ්ණබලං මතී ච;
                    </div>
                    <div class="gathalast">ආනන්දිනො තස්ස දිසා භවන්ති, හිතෙසිනො නාස්ස සුඛී භවන්ති.</div>
                </div>
                <div class="paragraph" para="556">
                    <span class="paranum">556</span>
                    <div class="gatha"> ‘‘තස්මා හි ඉච්ඡෙය්‍ය කුලෙ වසන්තෙ, මෙධාවිනො චෙව බහුස්සුතෙ ච;</div>
                    <div class="gathalast">යෙසං 
                        <pb ed="P" n="0.0059"/> හි පඤ්ඤාවිභවෙන කිච්චං, තරන්ති නාවාය නදිංව පුණ්ණ’’න්ති.
                    </div>
                </div>
            </div>
            <div class="centre ct_sutta ending">... මහාකප්පිනො ථෙරො....</div>
        </div>
        <div class="subhead ct_sutta" node-id="44194">
            <span class="subhead ct_sutta">4. චූළපන්ථකත්ථෙරගාථා</span>
            <div class="subhead-contents">
                <div class="paragraph" para="557">
                    <span class="paranum">557</span>
                    <div class="gatha"> ‘‘දන්ධා මය්හං ගතී ආසි, පරිභූතො පුරෙ අහං;</div>
                    <div class="gathalast">භාතා ච මං පණාමෙසි, ‘ගච්ඡ දානි තුවං ඝරං’.</div>
                </div>
                <div class="paragraph" para="558">
                    <span class="paranum">558</span>
                    <div class="gatha"> ‘‘සොහං පණාමිතො සන්තො 
                        <span class="note">(භාතා (අට්ඨ.))</span>, සඞ්ඝාරාමස්ස කොට්ඨකෙ;
                    </div>
                    <div class="gathalast">දුම්මනො තත්ථ අට්ඨාසිං, සාසනස්මිං අපෙක්ඛවා.</div>
                </div>
                <div class="paragraph" para="559">
                    <span class="paranum">559</span>
                    <div class="gatha"> ‘‘භගවා තත්ථ ආගච්ඡි 
                        <span class="note">(ආගඤ්ඡි (සී. පී.))</span>, සීසං මය්හං පරාමසි;
                    </div>
                    <div class="gathalast">බාහාය මං ගහෙත්වාන, සඞ්ඝාරාමං පවෙසයි.</div>
                </div>
                <div class="paragraph" para="560">
                    <span class="paranum">560</span>
                    <div class="gatha"> ‘‘අනුකම්පාය මෙ සත්ථා, පාදාසි පාදපුඤ්ඡනිං;</div>
                    <div class="gathalast">‘එතං සුද්ධං අධිට්ඨෙහි, එකමන්තං ස්වධිට්ඨිතං’.</div>
                </div>
                <div class="paragraph" para="561">
                    <span class="paranum">561</span>
                    <div class="gatha"> ‘‘තස්සාහං වචනං සුත්වා, විහාසිං සාසනෙ රතො;</div>
                    <div class="gathalast">සමාධිං 
                        <pb ed="T" n="0.0352"/> පටිපාදෙසිං, උත්තමත්ථස්ස පත්තියා.
                    </div>
                </div>
                <div class="paragraph" para="562">
                    <span class="paranum">562</span>
                    <div class="gatha"> ‘‘පුබ්බෙනිවාසං 
                        <pb ed="V" n="0.0239"/> ජානාමි, දිබ්බචක්ඛු විසොධිතං;
                    </div>
                    <div class="gathalast">තිස්සො විජ්ජා අනුප්පත්තා, කතං බුද්ධස්ස සාසනං.</div>
                </div>
                <div class="paragraph" para="563">
                    <span class="paranum">563</span>
                    <div class="gatha"> ‘‘සහස්සක්ඛත්තුමත්තානං 
                        <pb ed="M" n="0.0304"/>, නිම්මිනිත්වාන පන්ථකො;
                    </div>
                    <div class="gathalast">නිසීදම්බවනෙ රම්මෙ, යාව කාලප්පවෙදනා.</div>
                </div>
                <div class="paragraph" para="564">
                    <span class="paranum">564</span>
                    <div class="gatha"> ‘‘තතො මෙ සත්ථා පාහෙසි, දූතං කාලප්පවෙදකං;</div>
                    <div class="gathalast">පවෙදිතම්හි කාලම්හි, වෙහාසාදුපසඞ්කමිං 
                        <span class="note">(වෙහාසානුපසඞ්කමිං (ස්‍යා. ක.))</span>.
                    </div>
                </div>
                <div class="paragraph" para="565">
                    <span class="paranum">565</span>
                    <div class="gatha"> ‘‘වන්දිත්වා සත්ථුනො පාදෙ, එකමන්තං නිසීදහං;</div>
                    <div class="gathalast">නිසින්නං මං විදිත්වාන, අථ සත්ථා පටිග්ගහි.</div>
                </div>
                <div class="paragraph" para="566">
                    <span class="paranum">566</span>
                    <div class="gatha"> ‘‘ආයාගො සබ්බලොකස්ස, ආහුතීනං පටිග්ගහො;</div>
                    <div class="gathalast">පුඤ්ඤක්ඛෙත්තං මනුස්සානං, පටිගණ්හිත්ථ දක්ඛිණ’’න්ති.</div>
                </div>
            </div>
            <div class="centre ct_sutta ending">... චූළපන්ථකො ථෙරො....</div>
        </div>
        <div class="subhead ct_sutta" node-id="44195">
            <span class="subhead ct_sutta">5. කප්පත්ථෙරගාථා</span>
            <div class="subhead-contents">
                <div class="paragraph" para="567">
                    <span class="paranum">567</span>
                    <div class="gatha"> ‘‘නානාකුලමලසම්පුණ්ණො, මහාඋක්කාරසම්භවො;</div>
                    <div class="gathalast">චන්දනිකංව පරිපක්කං, මහාගණ්ඩො මහාවණො.</div>
                </div>
                <div class="paragraph" para="568">
                    <span class="paranum">568</span>
                    <div class="gatha"> ‘‘පුබ්බරුහිරසම්පුණ්ණො, ගූථකූපෙන ගාළ්හිතො 
                        <span class="note">(ගූථකූපෙ නිගාළ්හිතො (ස්‍යා. පී. ක.))</span>;
                    </div>
                    <div class="gathalast">ආපොපග්ඝරණො කායො, සදා සන්දති පූතිකං.</div>
                </div>
                <div class="paragraph" para="569">
                    <span class="paranum">569</span>
                    <div class="gatha"> ‘‘සට්ඨිකණ්ඩරසම්බන්ධො 
                        <pb ed="P" n="0.0060"/>, මංසලෙපනලෙපිතො;
                    </div>
                    <div class="gathalast">චම්මකඤ්චුකසන්නද්ධො, පූතිකායො නිරත්ථකො.</div>
                </div>
                <div class="paragraph" para="570">
                    <span class="paranum">570</span>
                    <div class="gatha"> ‘‘අට්ඨිසඞ්ඝාතඝටිතො, න්හාරුසුත්තනිබන්ධනො;</div>
                    <div class="gathalast">නෙකෙසං සංගතීභාවා, කප්පෙති ඉරියාපථං.</div>
                </div>
                <div class="paragraph" para="571">
                    <span class="paranum">571</span>
                    <div class="gatha"> ‘‘ධුවප්පයාතො 
                        <pb ed="T" n="0.0353"/> මරණාය, මච්චුරාජස්ස සන්තිකෙ;
                    </div>
                    <div class="gathalast">ඉධෙව ඡඩ්ඩයිත්වාන, යෙනකාමඞ්ගමො නරො.</div>
                </div>
                <div class="paragraph" para="572">
                    <span class="paranum">572</span>
                    <div class="gatha"> ‘‘අවිජ්ජාය නිවුතො කායො, චතුගන්ථෙන ගන්ථිතො;</div>
                    <div class="gathalast">ඔඝසංසීදනො කායො, අනුසයජාලමොත්ථතො.</div>
                </div>
                <div class="paragraph" para="573">
                    <span class="paranum">573</span>
                    <div class="gatha"> ‘‘පඤ්චනීවරණෙ යුත්තො, විතක්කෙන සමප්පිතො;</div>
                    <div class="gathalast">තණ්හාමූලෙනානුගතො, මොහච්ඡාදනඡාදිතො.</div>
                </div>
                <div class="paragraph" para="574">
                    <span class="paranum">574</span>
                    <div class="gatha"> ‘‘එවායං වත්තතෙ කායො, කම්මයන්තෙන යන්තිතො;</div>
                    <div class="gathalast">සම්පත්ති ච විපත්‍යන්තා, නානාභාවො විපජ්ජති.</div>
                </div>
                <div class="paragraph" para="575">
                    <span class="paranum">575</span>
                    <div class="gatha"> ‘‘යෙමං 
                        <pb ed="M" n="0.0305"/>
                        <pb ed="V" n="0.0240"/> කායං මමායන්ති, අන්ධබාලා පුථුජ්ජනා;
                    </div>
                    <div class="gathalast">වඩ්ඪෙන්ති කටසිං ඝොරං, ආදියන්ති පුනබ්භවං.</div>
                </div>
                <div class="paragraph" para="576">
                    <span class="paranum">576</span>
                    <div class="gatha"> ‘‘යෙමං කායං විවජ්ජෙන්ති, ගූථලිත්තංව පන්නගං;</div>
                    <div class="gathalast">භවමූලං වමිත්වාන, පරිනිබ්බිස්සන්තිනාසවා’’ති 
                        <span class="note">(පරිනිබ්බන්තුනාසවා (සී.))</span>.
                    </div>
                </div>
            </div>
            <div class="centre ct_sutta ending">... කප්පො ථෙරො....</div>
        </div>
        <div class="subhead ct_sutta" node-id="44196">
            <span class="subhead ct_sutta">6. වඞ්ගන්තපුත්තඋපසෙනත්ථෙරගාථා</span>
            <div class="subhead-contents">
                <div class="paragraph" para="577">
                    <span class="paranum">577</span>
                    <div class="gatha"> ‘‘විවිත්තං අප්පනිග්ඝොසං, වාළමිගනිසෙවිතං;</div>
                    <div class="gathalast">සෙවෙ සෙනාසනං භික්ඛු, පටිසල්ලානකාරණා.</div>
                </div>
                <div class="paragraph" para="578">
                    <span class="paranum">578</span>
                    <div class="gatha"> ‘‘සඞ්කාරපුඤ්ජා ආහත්වා 
                        <span class="note">(ආහිත්වා (ක.))</span>, සුසානා රථියාහි ච;
                    </div>
                    <div class="gathalast">තතො සඞ්ඝාටිකං කත්වා, ලූඛං ධාරෙය්‍ය චීවරං.</div>
                </div>
                <div class="paragraph" para="579">
                    <span class="paranum">579</span>
                    <div class="gatha"> ‘‘නීචං මනං කරිත්වාන, සපදානං කුලා කුලං;</div>
                    <div class="gathalast">පිණ්ඩිකාය චරෙ භික්ඛු, ගුත්තද්වාරො සුසංවුතො.</div>
                </div>
                <div class="paragraph" para="580">
                    <span class="paranum">580</span>
                    <div class="gatha"> ‘‘ලූඛෙනපි වා 
                        <span class="note">(ලූඛෙනපි ච (බහූසු))</span> සන්තුස්සෙ, නාඤ්ඤං පත්ථෙ රසං බහුං;
                    </div>
                    <div class="gathalast">රසෙසු 
                        <pb ed="T" n="0.0354"/> අනුගිද්ධස්ස, ඣානෙ න රමතී මනො.
                    </div>
                </div>
                <div class="paragraph" para="581">
                    <span class="paranum">581</span>
                    <div class="gatha"> ‘‘අප්පිච්ඡො චෙව සන්තුට්ඨො, පවිවිත්තො වසෙ මුනි;</div>
                    <div class="gathalast">අසංසට්ඨො ගහට්ඨෙහි, අනාගාරෙහි චූභයං.</div>
                </div>
                <div class="paragraph" para="582">
                    <span class="paranum">582</span>
                    <div class="gatha"> ‘‘යථා ජළො ව මූගො ව, අත්තානං දස්සයෙ තථා;</div>
                    <div class="gathalast">නාතිවෙලං සම්භාසෙය්‍ය, සඞ්ඝමජ්ඣම්හි පණ්ඩිතො.</div>
                </div>
                <div class="paragraph" para="583">
                    <span class="paranum">583</span>
                    <div class="gatha"> ‘‘න සො උපවදෙ කඤ්චි, උපඝාතං විවජ්ජයෙ;</div>
                    <div class="gathalast">සංවුතො පාතිමොක්ඛස්මිං, මත්තඤ්ඤූ චස්ස භොජනෙ.</div>
                </div>
                <div class="paragraph" para="584">
                    <span class="paranum">584</span>
                    <div class="gatha"> ‘‘සුග්ගහීතනිමිත්තස්ස, චිත්තස්සුප්පාදකොවිදො;</div>
                    <div class="gathalast">සමං අනුයුඤ්ජෙය්‍ය, කාලෙන ච විපස්සනං.</div>
                </div>
                <div class="paragraph" para="585">
                    <span class="paranum">585</span>
                    <div class="gatha"> ‘‘වීරියසාතච්චසම්පන්නො 
                        <pb ed="P" n="0.0061"/>, යුත්තයොගො සදා සියා;
                    </div>
                    <div class="gathalast">න ච අප්පත්වා දුක්ඛන්තං, විස්සාසං එය්‍ය පණ්ඩිතො.</div>
                </div>
                <div class="paragraph" para="586">
                    <span class="paranum">586</span>
                    <div class="gatha"> ‘‘එවං විහරමානස්ස, සුද්ධිකාමස්ස භික්ඛුනො;</div>
                    <div class="gathalast">ඛීයන්ති ආසවා සබ්බෙ, නිබ්බුතිඤ්චාධිගච්ඡතී’’ති.</div>
                </div>
            </div>
            <div class="centre ct_sutta ending">... උපසෙනො වඞ්ගන්තපුත්තො ථෙරො....</div>
        </div>
        <div class="subhead ct_sutta" node-id="44197">
            <span class="subhead ct_sutta">7. (අපර)-ගොතමත්ථෙරගාථා</span>
            <div class="subhead-contents">
                <div class="paragraph" para="587">
                    <span class="paranum">587</span>
                    <div class="gatha"> ‘‘විජානෙය්‍ය 
                        <pb ed="M" n="0.0306"/>
                        <pb ed="V" n="0.0241"/> සකං අත්ථං, අවලොකෙය්‍යාථ පාවචනං;
                    </div>
                    <div class="gathalast">යඤ්චෙත්ථ අස්ස පතිරූපං, සාමඤ්ඤං අජ්ඣුපගතස්ස.</div>
                </div>
                <div class="paragraph" para="588">
                    <span class="paranum">588</span>
                    <div class="gatha"> ‘‘මිත්තං ඉධ ච කල්‍යාණං, සික්ඛා විපුලං සමාදානං;</div>
                    <div class="gathalast">සුස්සූසා ච ගරූනං, එතං සමණස්ස පතිරූපං.</div>
                </div>
                <div class="paragraph" para="589">
                    <span class="paranum">589</span>
                    <div class="gatha"> ‘‘බුද්ධෙසු සගාරවතා, ධම්මෙ අපචිති යථාභූතං;</div>
                    <div class="gathalast">සඞ්ඝෙ 
                        <pb ed="T" n="0.0355"/> ච චිත්තිකාරො, එතං සමණස්ස පතිරූපං.
                    </div>
                </div>
                <div class="paragraph" para="590">
                    <span class="paranum">590</span>
                    <div class="gatha"> ‘‘ආචාරගොචරෙ යුත්තො, ආජීවො සොධිතො අගාරය්හො;</div>
                    <div class="gathalast">චිත්තස්ස ච සණ්ඨපනං, එතං සමණස්ස පතිරූපං.</div>
                </div>
                <div class="paragraph" para="591">
                    <span class="paranum">591</span>
                    <div class="gatha"> ‘‘චාරිත්තං අථ වාරිත්තං, ඉරියාපථියං පසාදනියං;</div>
                    <div class="gathalast">අධිචිත්තෙ ච ආයොගො, එතං සමණස්ස පතිරූපං.</div>
                </div>
                <div class="paragraph" para="592">
                    <span class="paranum">592</span>
                    <div class="gatha"> ‘‘ආරඤ්ඤකානි සෙනාසනානි, පන්තානි අප්පසද්දානි;</div>
                    <div class="gathalast">භජිතබ්බානි මුනිනා, එතං සමණස්ස පතිරූපං.</div>
                </div>
                <div class="paragraph" para="593">
                    <span class="paranum">593</span>
                    <div class="gatha"> ‘‘සීලඤ්ච බාහුසච්චඤ්ච, ධම්මානං පවිචයො යථාභූතං;</div>
                    <div class="gathalast">සච්චානං අභිසමයො, එතං සමණස්ස පතිරූපං.</div>
                </div>
                <div class="paragraph" para="594">
                    <span class="paranum">594</span>
                    <div class="gatha"> ‘‘භාවෙය්‍ය ච අනිච්චන්ති, අනත්තසඤ්ඤං අසුභසඤ්ඤඤ්ච;</div>
                    <div class="gathalast">ලොකම්හි ච අනභිරතිං, එතං සමණස්ස පතිරූපං.</div>
                </div>
                <div class="paragraph" para="595">
                    <span class="paranum">595</span>
                    <div class="gatha"> ‘‘භාවෙය්‍ය ච බොජ්ඣඞ්ගෙ, ඉද්ධිපාදානි ඉන්ද්‍රියානි බලානි;</div>
                    <div class="gathalast">අට්ඨඞ්ගමග්ගමරියං, එතං සමණස්ස පතිරූපං.</div>
                </div>
                <div class="paragraph" para="596">
                    <span class="paranum">596</span>
                    <div class="gatha"> ‘‘තණ්හං පජහෙය්‍ය මුනි, සමූලකෙ ආසවෙ පදාලෙය්‍ය;</div>
                    <div class="gathalast">විහරෙය්‍ය විප්පමුත්තො, එතං සමණස්ස පතිරූප’’න්ති.</div>
                </div>
            </div>
            <div class="centre ct_sutta ending">... ගොතමො ථෙරො....</div>
        </div>
    </div>
    <div class="centre ct_nipatha ending">දසකනිපාතො නිට්ඨිතො.</div>
    <div class="paragraph udana" para="udana">
        <div class="bodytext ct_nipatha">තත්‍රුද්දානං -</div>
        <div class="ct_nipatha gatha">කාළුදායී ච සො ථෙරො, එකවිහාරී ච කප්පිනො;</div>
        <div class="ct_nipatha gatha">චූළපන්ථකො කප්පො ච, උපසෙනො ච ගොතමො;</div>
        <div class="gathalast ct_nipatha">සත්තිමෙ දසකෙ ථෙරා, ගාථායො චෙත්ථ සත්තතීති.</div>
    </div>
</div>