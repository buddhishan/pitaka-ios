<div class="chapter ct_nipatha" node-id="50130">
    <span class="chapter ct_nipatha">4. චතුක්ක නිපාතය</span>
    <div class="chapter-contents">
        <div class="title ct_vagga" node-id="50131">
            <span class="title ct_vagga">1. කාලිංග වර්ගය</span>
            <div class="title-contents">
                <div class="subhead ct_sutta" node-id="50136">
                    <span class="subhead ct_sutta">301. චුල්ල කාලිංග ජාතකය</span>
                    <div class="subhead-contents">
                        <div class="paragraph" para="1">
                            <span class="paranum">1</span>
                            <div class="bodytext">“මොවුන්ට වාසල් දොර හරිව්. අරුණ නම් රජුගේ පුරුෂ සිංහවූ ගුරුවරයා විසින් මනාකොට උගන්වන ලද නන්දිසේන නම් මා විසින් මනාකොට රක්නා ලද මේ නුවරට ඇතුළු වෙත්වා.</div>
                        </div>
                        <div class="paragraph" para="2">
                            <span class="paranum">2</span>
                            <div class="bodytext">“නොඉවසිය හැක්ක, ඉවසන්ට පුළුවන්වූ කළිඟුරට වැස්සන්ට ජයවේ, අශ්වක දෙසවාසීන්ට පරාජයයි ව්‍යසන යයි තා විසින් මෙසේ කියන ලදී. තපස්විය. ඍජුවූවාහු බොරු නොකියත්.”</div>
                        </div>
                        <div class="paragraph" para="3">
                            <span class="paranum">3</span>
                            <div class="bodytext">“ශක්‍රය, දෙවතාවෝ බොරුකීම ඉක්මවූවාය. ඒ දෙවියන් කෙරෙහි සත්‍යය උතුම් ධනයවේ. දිව්‍ය රාජවූ මඝවන්තු නම්වූ මහේන්ද්‍රය, ඔබ විසින් කුමක් පිණිස හෝ ඒ බොරුව කියන ලදද?”</div>
                        </div>
                        <div class="paragraph" para="4">
                            <span class="paranum">4</span>
                            <div class="bodytext">“බමුණ, ඒ ඒ තන්හි කියනු ලබන කල්හි තා විසින් අසන ලද්දේ නොවේද? දෙවියෝ පුරුෂ පරාක්‍රමයට ඊර්ෂ්‍යා නොකෙරෙද්ද, ආත්ම දමනයද, චිත්තයාගේ සමාධියද, නොවෙනස් බවද, තවන්නට සුදුසුකාලයෙහි නොපසු බස්නා බවද, දෘඪවූ වීර්යයද, පුරුෂ පරාක්‍රමයද, ඒ අශ්වක නම් රජුගේ යෝධයන්ට වූහ. එසේ හෙයින් ඔවුන්ට ජය අත්වූයේයයි” කීයේය.</div>
                        </div>
                    </div>
                    <div class="centre ct_sutta ending">චූළකාලිඞ්ගජාතකං පඨමං.</div>
                </div>
                <div class="subhead ct_sutta" node-id="50137">
                    <span class="subhead ct_sutta">302. මහා අශ්වාරෝහ ජාතකය</span>
                    <div class="subhead-contents">
                        <div class="paragraph" para="5">
                            <span class="paranum">5</span>
                            <div class="bodytext">“නොදිය යුත්තන් කෙරෙහි දානය දෙන්නේද දියයුත්තන් කෙරෙහි නොදෙන්නේද, එබඳු පුරුෂයා ආපදාවන්හි ව්‍යසනයට පැමිණියේ යහළුවෙකු නොලබයි.</div>
                        </div>
                        <div class="paragraph" para="6">
                            <span class="paranum">6</span>
                            <div class="bodytext">“නොදියයුත්තන් කෙරෙහි දානය නොදෙන්නේද, යමෙක් දීමට සුදුස්සන් කෙරෙහි දේද, හෙතෙම විපත්වලදී ව්‍යසනයට පැමිණියේ ව්‍යසනයෙන් ගලවන්නට සුදුසු යහළුවෙකු ලබන්නේය.</div>
                        </div>
                        <div class="paragraph" para="7">
                            <span class="paranum">7</span>
                            <div class="bodytext">“එසේමැයි අනාර්ය ස්වභාව ඇති කෛරාටිකයන් කෙරෙහි කරණ ලද, යම් එක්වීමක් ඇද්ද? යම් එක්ව කටයුතු කිරීමක් ඇද්ද, යම් විශෙෂ දර්ශනයක් ඇද්ද ඒ සියල්ලම දියේ ඇඳි ඉරක් මෙන් වහා නස්නේය. එබඳුවූ පිරිසිදුවූ පුද්ගලයන් කෙරෙහිද ඇදනැති මාර්ගයන්හිද කරණලද උපකාරය ස්වල්ප නමුත් මහත් ඵලවේ.</div>
                        </div>
                        <div class="paragraph" para="8">
                            <span class="paranum">8</span>
                            <div class="bodytext">“යමෙක් පළමුව කරණලද යහපත ඇත්තේද, හෙතෙම ලෝකයෙහි කරන්ට දුෂ්කරවූවක් කෙළේය. පසුව උපකාර කරන්නේ හෝ නොකරන්නේ හෝ අතිශයින්ම පූජාවට සුදුස්සෙක් වේයයි” කීයේය.</div>
                        </div>
                    </div>
                    <div class="centre ct_sutta ending">මහාඅස්සාරොහජාතකං දුතියං.</div>
                </div>
                <div class="subhead ct_sutta" node-id="50138">
                    <span class="subhead ct_sutta">303. ඒකරාජ ජාතකය</span>
                    <div class="subhead-contents">
                        <div class="paragraph" para="9">
                            <span class="paranum">9</span>
                            <div class="bodytext">“ඒකරාජය නිරුත්තරවූ සමෘද්ධවූ පඤ්චකාම ගුණයන් අනුභවකොට පෙරවිසූයෙහිය. හේ නුඹ දැන් දුර්ගමවූ නරකයෙහි හෙවත් වළෙහි බහාලන ලද්දේ පැරණිවූ වර්ණය හා බලය නොහරින්නේය.</div>
                        </div>
                        <div class="paragraph" para="10">
                            <span class="paranum">10</span>
                            <div class="bodytext">“දබ්බසේනය, මා විසින් පූර්වයෙහිම ක්ෂාන්තියද තපසද, ප්‍රාර්ථනා කරණ ලදී. රාජය, දැන් එය ලදින් මම පැරණිවූ වර්ණය හා බලය කෙසේනම් දුරුකරන්නෙම්ද?</div>
                        </div>
                        <div class="paragraph" para="11">
                            <span class="paranum">11</span>
                            <div class="bodytext">“යසස් ඇත්තාවූ ප්‍රඥාවන්තය, නොඉවසිය හැකි දුක් ඉවසන තැනැත්ත, සියල්ලම මා විසින් පෙරම නිමවන ලදහ. පෙර නොවූ උදාරවූ යශසද ලදින් මෛත්‍රී ධ්‍යානය ලදින් පුරාතනවූ වර්ණය හා බලය දුරු නොකරන්නෙමි.</div>
                        </div>
                        <div class="paragraph" para="12">
                            <span class="paranum">12</span>
                            <div class="bodytext">“නොඉවසිය හැකි දුක ඉවසන සුළුවූ ජනේන්‍ද්‍රය, දුකින් සැපය දුරුකොට සැපයෙන් හෝ දුක දුරුකොට සත්පුරුෂයෝ දෙතැන්හිම නිවුනාවූ සිත් ඇත්තාහ. සුවයෙහිද දුකෙහිද සමානවූවෝ වෙත්යයි” කීයේය.</div>
                        </div>
                    </div>
                    <div class="centre ct_sutta ending">එකරාජජාතකං තතියං.</div>
                </div>
                <div class="subhead ct_sutta" node-id="50139">
                    <span class="subhead ct_sutta">304. දද්දර ජාතකය</span>
                    <div class="subhead-contents">
                        <div class="paragraph" para="13">
                            <span class="paranum">13</span>
                            <div class="bodytext">“දද්දරය, මනුෂ්‍ය ලෝකයෙහි මැඩියන් කන්නේය, දිය කෙළවර සේවනය කරන්නේයයි, මේ නපුරුකොට කියනලද වචනයෝ විෂ ඇති මා තවත් ගමෙහි විෂ නැතිසේ කුඩා කොල්ලෝ ආක්‍රොෂ කෙරෙත්.</div>
                        </div>
                        <div class="paragraph" para="14">
                            <span class="paranum">14</span>
                            <div class="bodytext">“ස්වකීයවූ රටින් නෙරපන ලද්දේ අනික් ජනපදයකට ගියේ නපුරුකොට කී වචනයන්ගේ නිධානය පිණිස මහත්වූ කොටුවක් කරන්නේයි.</div>
                        </div>
                        <div class="paragraph" para="15">
                            <span class="paranum">15</span>
                            <div class="bodytext">“යම් තැනෙක්හි පුරුෂයා ජාතියෙන්ද, විනයයෙන්ද නොහඳුනත්ද, හෙතෙම තමාගේ තොරතුරු නොදන්නා ජනයා කෙරෙහි වන්නේ එහිදී මාන්නයක් නොකරන්නේයි.</div>
                        </div>
                        <div class="paragraph" para="16">
                            <span class="paranum">16</span>
                            <div class="bodytext">“විදෙශයෙහි වාසය කරන්නාවූ නුවණැත්තාවූ ගින්න හා සමානවූවෙකු විසිනුදු දාසයෙකුගේද තර්ජනය ඉවසිය යුතුයයි” කීයේය.</div>
                        </div>
                    </div>
                    <div class="centre ct_sutta ending">දද්දරජාතකං චතුත්ථං.</div>
                </div>
                <div class="subhead ct_sutta" node-id="501310">
                    <span class="subhead ct_sutta">305. සීලවිමංස ජාතකය</span>
                    <div class="subhead-contents">
                        <div class="paragraph" para="17">
                            <span class="paranum">17</span>
                            <div class="bodytext">“පාප කර්මය කරන්නාහට ලෝකයෙහි රහසක් නම් නැත්තේය. කුමක් හෙයින්ද යත්, වන දෙවතාවෝ බලත් අඥානතෙම එය රහසකැයි සිතයි.</div>
                        </div>
                        <div class="paragraph" para="18">
                            <span class="paranum">18</span>
                            <div class="bodytext">“මම පව් කිරීමට රහස් තැනක් නොදනිමි. මිනිසුන් නැතිතැනකුදු නැත්තේය. යම් තැනෙක්හි අනික් මිනිසුන් නැති තැනක් නොදකිම්ද එබඳුවූ ස්ථානය ජනශුන්‍ය නොවේයයි මා විසින් කියන ලදී.</div>
                        </div>
                        <div class="paragraph" para="19">
                            <span class="paranum">19</span>
                            <div class="bodytext">“දුජ්ජච්ච නම් ශිෂ්‍යයාද අජච්ච නම් ශිෂ්‍යයාද නන්ද නම් ශිෂ්‍යයාද ශුඛවච්ඡ නම් ශිෂ්‍යයාද වෙජ්ජ නම් ශිෂ්‍යයාද අද්ධුවශීල නම් ශිෂ්‍යයාද යන වැඩකැමති ඔව්හු ස්ත්‍රී ලැබීම නම්වූ ස්වභාවය අත්හැරියාහුය.</div>
                        </div>
                        <div class="paragraph" para="20">
                            <span class="paranum">20</span>
                            <div class="bodytext">“ඔවුන් කෙරෙන් පිටත් ශීල සම්පන්න බ්‍රාහ්මණයා ඒ ස්ත්‍රී ප්‍රතිලාභය කෙසේ හරින්නේද, එසේමැයි, යමෙක් සියලු ධර්මයන්ගේ එතෙරට ගියේද, ධෛර්ය ඇත්තේද, සත්‍යවූ ධර්මයෙහි වීර්යයෙන් යුක්තද, හෙතෙම උතුම් ගුණ ධර්මය රක්ෂා කෙරේයයි” කීයේය.</div>
                        </div>
                    </div>
                    <div class="centre ct_sutta ending">සීලවීමංසනජාතකං පඤ්චමං.</div>
                </div>
                <div class="subhead ct_sutta" node-id="501311">
                    <span class="subhead ct_sutta">306. සුජාත ජාතකය</span>
                    <div class="subhead-contents">
                        <div class="paragraph" para="21">
                            <span class="paranum">21</span>
                            <div class="bodytext">“දෙවයෙනි, රන් තැටියෙහි බහාලන ලද රක්ත වර්ණවූ මනොඥවූ මොහු කිනම් බිජුවට වෙද්ද, හෙවත්, කිනම් ගෙඩිද, ඔවුන් මා විසින් විචාරණ ලද්දේ කියව.”</div>
                        </div>
                        <div class="paragraph" para="22">
                            <span class="paranum">22</span>
                            <div class="bodytext">“දේවිය, හිස මුඩුකොට කඩපිළිහඳනාවූ තී පෙර යම් ඵල කෙණෙකුන් ඔඩොක්කුවෙහි තබන ලද අත් ඇතිව කඩා රැස් කෙළෙහිද, එසේවූ තීගේ කුල සතුවූ ඩෙබර ඵලවේ.</div>
                        </div>
                        <div class="paragraph" para="23">
                            <span class="paranum">23</span>
                            <div class="bodytext">“උසස්කොට දවන්නේය. මෙහි සිත් නොඇළෙයි. රාජ සම්පත්තීහු භාග්‍ය නැත්තාවූ ඈ දුරු කෙරෙත්. යම් තැනෙක්හි ඩෙබර කඩා එකතු කෙරේද, එහිම මෑ නැවත ගෙණ යව්.”</div>
                        </div>
                        <div class="paragraph" para="24">
                            <span class="paranum">24</span>
                            <div class="bodytext">“මහරජ, සමෘද්ධියට පැමිණියාවූ ස්ත්‍රියට මෙසේවූ මේ ප්‍රමාද දෝෂයෝ වෙත්මැයි දෙවයෙනි, ක්ෂමාවුව මැනව, රාජොත්තමය මේ සුජාතාවට නොකිපෙවයි” කීයේය.</div>
                        </div>
                    </div>
                    <div class="centre ct_sutta ending">සුජාතජාතකං ඡට්ඨං.</div>
                </div>
                <div class="subhead ct_sutta" node-id="501312">
                    <span class="subhead ct_sutta">307. පලාස ජාතකය</span>
                    <div class="subhead-contents">
                        <div class="paragraph" para="25">
                            <span class="paranum">25</span>
                            <div class="bodytext">“බමුණ සිත් නැත්තාවූ නොඅසන්නාවූ නොදන්නාවූ මේ කෑල ගස අඳුනන්නේයි ඒකාන්තයෙන් පටන් ගන්නාලද වීර්ය ඇත්තේ අප්‍රමාදවූයේ නිදීම විචාරයි. ඊට හේතු කිම?”</div>
                        </div>
                        <div class="paragraph" para="26">
                            <span class="paranum">26</span>
                            <div class="bodytext">“මේ ගස දූර දෙශයෙහි ප්‍රසිද්ධද, මහත්ද වේ. සමවූ භූමි ප්‍රදෙශයෙහි සිටියේය. දෙවියන්ට නිවාස ස්වභාව ඇත්තේය. එසේහෙයින් මේ කෑල ගසද මේ ගසෙහි යම් මහේශාක්‍ය දෙවි කෙනෙක් වෙත්නම්, ඔවුන්ද, වස්තු ප්‍රතිලාභ හේතුවෙන් නමස්කාර කරමි.”</div>
                        </div>
                        <div class="paragraph" para="27">
                            <span class="paranum">27</span>
                            <div class="bodytext">“බමුණ, කෙලෙහි ගුණ දන්නාවූ හේ මම ඒ ගුණය බලන්නෙම් මාගේ ආනුභාවය පරිද්දෙන් තට උපකාර කරන්නෙමි. තාගේ පිසීම් හැමදීම් ආදී කායවාක් කර්මයෝ සත්පුරුෂයන්ගේ ඉදිරියෙහි කෙසේනම් හිස් වූවාහු වෙද්ද?”</div>
                        </div>
                        <div class="paragraph" para="28">
                            <span class="paranum">28</span>
                            <div class="bodytext">“තිඹිරි වෘක්ෂයාගේ එපිට යම් පුලිල රුකෙක්වීද, ඒ පුලිල ගසේ මුල පිරිවරණ ලද පෙර කළ යාග ඇති, (හෙවත්) පෙරකළ යාග වශයෙන් නිපන් ඌගේ අනේක නිදන් සැළිද හිමියෙක් නැත්තාවූ මහත්වූ මේ නිධානය භූමියෙහි සාරා තැන්පත් කරණ ලදී. යව, ඒ නිධානය මතුකොට ගණුවයි” කීයේය.</div>
                        </div>
                    </div>
                    <div class="centre ct_sutta ending">පලාසජාතකං සත්තමං.</div>
                </div>
                <div class="subhead ct_sutta" node-id="501313">
                    <span class="subhead ct_sutta">308. ජව සකුණ ජාතකය</span>
                    <div class="subhead-contents">
                        <div class="paragraph" para="29">
                            <span class="paranum">29</span>
                            <div class="bodytext">“මෘගරාජය, යම් අපගේ බලයෙක් වීද, ඒ බලයවූ පරිද්දෙන් තොපට කටයුතු කෙළෙමු. තොපට නමස්කාර වේවා කිසිවක් ලබමුද?”</div>
                        </div>
                        <div class="paragraph" para="30">
                            <span class="paranum">30</span>
                            <div class="bodytext">“රෞද්‍රවූ ක්‍රියාවන් කරන්නාවූ අනුන්ගේ ලේ මස් කන්නාවූ මාගේ දත් අතරට ගියාවූම තෝ යම් හෙයකින් වනාහී ජීවත් වන්නෙහිද, එයම තට අධිකවේ.</div>
                        </div>
                        <div class="paragraph" para="31">
                            <span class="paranum">31</span>
                            <div class="bodytext">“කළ ගුණ නොදන්නාවූ කිසි උපකාරයක් නොකරන්නාවූ උපකාර කළහුට ප්‍රත්‍යුපකාර නොකරන්නාවූ පුද්ගලයෙක්වේද, යම් පුද්ගලයෙකු කෙරෙහි කළගුණ දන්නා බවක් නැද්ද, එබඳු වූවහුගේ සේවණය කිරීම නිරර්ථකවේ.</div>
                        </div>
                        <div class="paragraph" para="32">
                            <span class="paranum">32</span>
                            <div class="bodytext">“යමෙකුගේ අභිමුඛයෙහි කරණ ලද ගුණයෙන් මිත්‍ර ධර්මය නොලැබේද, ඔහුට ඊර්ෂ්‍යා නොකොට නොබැන සෙමින් ඔහු කෙරෙන් ඉවත්ව යන්නේයයි” කීයේය.</div>
                        </div>
                    </div>
                    <div class="centre ct_sutta ending">සකුණජාතකං අට්ඨමං.</div>
                </div>
                <div class="subhead ct_sutta" node-id="501314">
                    <span class="subhead ct_sutta">309. ඡවක ජාතකය</span>
                    <div class="subhead-contents">
                        <div class="paragraph" para="33">
                            <span class="paranum">33</span>
                            <div class="bodytext">“මේ සියල්ල ලාමකය. යමෙකුත් මොහු හදාරවාද, යමෙක් වනාහී ධර්මය හදාරාද, මේ දෙදෙන පුරාතන ධර්මය නොබලත්. දෙදෙනාම ප්‍රකෘති ධර්මයෙන් චුතවූහ.</div>
                        </div>
                        <div class="paragraph" para="34">
                            <span class="paranum">34</span>
                            <div class="bodytext">“පවිත්‍රවූ මාංශ රසයෙන් යුක්තවූ ඇල්සාලේ බත අනුභව කරමි. එහෙයින් බුද්ධාදීන් විසින් සේවණය කරණ ලද මේ ධර්මය සේවනය නොකෙළෙමි.</div>
                        </div>
                        <div class="paragraph" para="35">
                            <span class="paranum">35</span>
                            <div class="bodytext">“මෙයින් අන් තැනකට යව, ලෝකය මහත්වේ. සෙසු සත්වයෝද පිසත්. හැසිරෙන ලද මේ අධර්මය. නුඹ ගලෙන් කළයක් බිඳින්නාක් මෙන් නොබිඳීවා.</div>
                        </div>
                        <div class="paragraph" para="36">
                            <span class="paranum">36</span>
                            <div class="bodytext">“බමුණ ඒ යසස් ලාභයටද, වස්තු ලාභයටද, අපායෙහි වැටෙන පරිද්දෙන් හෝ අධර්මචර්යාවෙන් හෝ යම් පැවැත්මක් ඇද්ද, එයට නින්දාවේවායි” කීයේය.</div>
                        </div>
                    </div>
                    <div class="centre ct_sutta ending">ඡවකජාතකං නවමං.</div>
                </div>
                <div class="subhead ct_sutta" node-id="501315">
                    <span class="subhead ct_sutta">310. සය්හ ජාතකය</span>
                    <div class="subhead-contents">
                        <div class="paragraph" para="37">
                            <span class="paranum">37</span>
                            <div class="bodytext">“සමුද්‍රය පිරිවරා සිටි චක්‍රවාට පර්වතය හා සමග සාගරයට කුණ්ඩලාභරණයක් වැනිවූ මහ පොළොව නින්දා සහිතව නොකැමැත්තෙමි. සය්හය, මෙසේ දැනගනුව.”</div>
                        </div>
                        <div class="paragraph" para="38">
                            <span class="paranum">38</span>
                            <div class="bodytext">“බමුණ, යසස් ලැබීමටද වස්තු ලැබීමටද අපායෙහි වැටෙන පරිද්දෙන් අධර්මයෙහි හැසිරීමෙන් හෝ යම් පැවැත්මක් වේ නම් එයටද නින්දා වේවා.</div>
                        </div>
                        <div class="paragraph" para="39">
                            <span class="paranum">39</span>
                            <div class="bodytext">“ඉදින් පාත්‍රයක් ගෙණ ගෘහ රහිතවූයේම, සිඟා ඇවිදිනෙම්ද, අධර්මයෙන් යම්බඳු සෙවීමක් ඇද්ද, මට වඩා ඒ සිඟා ඇවිදීමෙන් වන ජීවිකාවම උතුම් වේ.</div>
                        </div>
                        <div class="paragraph" para="40">
                            <span class="paranum">40</span>
                            <div class="bodytext">“ලෝකයෙහි අනිකෙකු නොවෙහෙසමින් ඉදින් පාත්‍රයක් ගෙණ ගෙවල් නැත්තේම සිඟා ඇවිදින්නෙම් නම් එය රාජ්‍යයටත් වඩා උතුම් යයි” කීයේය.</div>
                        </div>
                    </div>
                    <div class="centre ct_sutta ending">සෙය්‍යජාතකං 
                        
                        
                        <span class="note">(සය්හජාතකං (සී. ස්‍යා. පී.))</span> දසමං.
                    
                    
                    </div>
                </div>
            </div>
            <div class="centre ct_vagga ending">කාලිඞ්ගවග්ගො 
                
                
                <span class="note">(විවරවග්ගො (සී. පී.))</span> පඨමො.
            
            
            </div>
            <div class="paragraph udana" para="udana"></div>
        </div>
        <div class="title ct_vagga" node-id="50132">
            <span class="title ct_vagga">2. පුචිමන්දවග්ගො</span>
            <div class="title-contents">
                <div class="subhead ct_sutta" node-id="501316">
                    <span class="subhead ct_sutta">311. පුචිමන්ද ජාතකය</span>
                    <div class="subhead-contents">
                        <div class="paragraph" para="41">
                            <span class="paranum">41</span>
                            <div class="bodytext">“චෞරය, නැගිටුව, කුමකට වැද හෝනෙහිද? තට වැද හෙවීමෙන් කවර ප්‍රයෝජනයෙක්ද? ගමෙහි දරුණුකම් කළාවූ තා රජදරුවෝ අල්වා නොගණිත්වා.</div>
                        </div>
                        <div class="paragraph" para="42">
                            <span class="paranum">42</span>
                            <div class="bodytext">“ගමෙහි වරද කළාවූ සොරු ගන්නාහුය යන යමක් ඇද්ද, වනයෙහි හටගෙන සිටියාවූ කොසඹ ගසට එහිලා කුමක් වේද?</div>
                        </div>
                        <div class="paragraph" para="43">
                            <span class="paranum">43</span>
                            <div class="bodytext">“අස්වත්ථය මාගේද, සොරුගේද, අතර නුඹ නොදන්නෙහිය ගමෙහි වරද කළාවූ සොරු රජදරුවෝ ගෙණ කොසඹ හුලෙහි හිඳුවත්. මාගේ සිත ඒ කාරණයෙහි සැක කෙරේ.</div>
                        </div>
                        <div class="paragraph" para="44">
                            <span class="paranum">44</span>
                            <div class="bodytext">“සැක කටයුත්තන් සැක කරන්නේය නොපැමිණියාවූ භය රකින්නේය. නොපැමිණියාවූ බිය හේතු කොට ගෙන ප්‍රාඥතෙම මෙලෝ පරලෝ දෙක බලන්නේ යයි” කීයේය.</div>
                        </div>
                    </div>
                    <div class="centre ct_sutta ending">පුචිමන්දජාතකං පඨමං.</div>
                </div>
                <div class="subhead ct_sutta" node-id="501317">
                    <span class="subhead ct_sutta">312. කස්සප මන්දිය ජාතකය</span>
                    <div class="subhead-contents">
                        <div class="paragraph" para="45">
                            <span class="paranum">45</span>
                            <div class="bodytext">“කාශ්‍යපය, ලදරු බැවින් තරුණයා ආක්‍රොශ කරයි. පහරදීම හෝ කෙරෙයි. ප්‍රාඥතෙමේ ඒ සියල්ලම ඉවසයි. පණ්ඩිතතෙම එය සමාකෙරේ.</div>
                        </div>
                        <div class="paragraph" para="46">
                            <span class="paranum">46</span>
                            <div class="bodytext">“ඉදින් වනාහි සත්පුරුෂයෝ විවාද කෙරෙත්ද, වහාම එකතු වෙති. නැවත අඥානයෝ මැටිපාත්‍ර මෙන් බිඳෙත්. ඔවුහු සංසිඳීමට නොපැමිණෙත්.</div>
                        </div>
                        <div class="paragraph" para="47">
                            <span class="paranum">47</span>
                            <div class="bodytext">“යමෙක් වනාහි තමා මැඩ උපන් ද්වෙෂය දනීද, යමෙකුත් වරදවූ දෙසීම දනීද, මොවුහු බොහෝසෙයින් එක්වීමට යෙත්. ඔවුන්ගේ මිත්‍ර භාවය නොනසී.</div>
                        </div>
                        <div class="paragraph" para="48">
                            <span class="paranum">48</span>
                            <div class="bodytext">“යමෙක් ද්වෙෂයෙන් යටපත් කරණ ලද්දාවූ අන්‍යයන් සන්ධානය කරන්ට තෙමේ සුදුසු වේද, මෙතෙම වනාහී අතිශයෙන් උතුම්වූයේ බර උසුලන්නෙක් ධුරය උසුලන්නෙක් වන්නේයයි” කීයේය.</div>
                        </div>
                    </div>
                    <div class="centre ct_sutta ending">කස්සපමන්දියජාතකං දුතියං.</div>
                </div>
                <div class="subhead ct_sutta" node-id="501318">
                    <span class="subhead ct_sutta">313. ක්ෂාන්තිවාද ජාතකය</span>
                    <div class="subhead-contents">
                        <div class="paragraph" para="49">
                            <span class="paranum">49</span>
                            <div class="bodytext">“මහාවීරය, යමෙක් ඔබගේ අත් දෙකද පා දෙකද, කන් හා නාසයද, සින්දේද, ඔහුට කිපෙනු මැනව, මෙරට විනාශ නොකරනු මැනව,</div>
                        </div>
                        <div class="paragraph" para="50">
                            <span class="paranum">50</span>
                            <div class="bodytext">“යමෙක් මාගේ අත් දෙකද, පා දෙකද කන් හා නාසයන්ද සිඳවීද, ඒ රජතෙම බොහෝ කලක් ජීවත්වේවා, මා වැන්නෝ නොකිපෙත්.</div>
                        </div>
                        <div class="paragraph" para="51">
                            <span class="paranum">51</span>
                            <div class="bodytext">“අතීත කාලයෙහි ක්ෂාන්තිය ප්‍රකාශ කරණ ශ්‍රමණයෙක් විය. ක්ෂාන්තියෙහිම සිටියාවූ ඔහු කසී රජතෙම කැප්පවී.</div>
                        </div>
                        <div class="paragraph" para="52">
                            <span class="paranum">52</span>
                            <div class="bodytext">“නරකයෙහි පිහිටියාවූ කසී රජතෙම යම් දුකක් වින්දේද, එය කටුක වූයේය. පරුෂවූ ඒ කර්මයාගේ විපාකය වේ.”</div>
                        </div>
                    </div>
                    <div class="centre ct_sutta ending">ඛන්තීවාදීජාතකං තතියං.</div>
                </div>
                <div class="subhead ct_sutta" node-id="501319">
                    <span class="subhead ct_sutta">314. ලොහකුම්භී ජාතකය</span>
                    <div class="subhead-contents">
                        <div class="paragraph" para="53">
                            <span class="paranum">53</span>
                            <div class="bodytext">“නපුරු ජීවිකාවෙන් ජීවත්වීමු. යම්බඳුවූ අපි විද්‍යමාන කල්හී දන් නුදුන්නෙමුද, එහෙයින් සම්පත් ඇති කල්හි තමහට පිහිටක් නොකෙළෙමු.</div>
                        </div>
                        <div class="paragraph" para="54">
                            <span class="paranum">54</span>
                            <div class="bodytext">“සර්වප්‍රකාරයෙන් සැට දහසක් අවුරුදු පිරුණාහ. ලෝකුඹු නරකයෙහි පැසෙන්නාවූ අපට කවර කලෙක්හි කෙළවරෙක් වන්නේද?</div>
                        </div>
                        <div class="paragraph" para="55">
                            <span class="paranum">55</span>
                            <div class="bodytext">“නිදුකාණෙනි, එකල්හි වනාහි මා විසින්ද තා විසින්ද, පව් බොහෝකොට කරණ ලදී. එහෙයින් මේ දුකෙහි කෙළවරෙක් නැත. කවර හෙයකින් කෙළවරෙක් පෙනේද, කෙළවරෙක් නොපැනෙන්නේය.</div>
                        </div>
                        <div class="paragraph" para="56">
                            <span class="paranum">56</span>
                            <div class="bodytext">“ඒ වනාහි මෙයින් චුතව ගොස් මනුෂ්‍ය යෝනියක් ලැබ දානය ලබන්නන්ගේ වචන දන්නෙක්වූයේ ශීලයෙන් යුක්තවූයේ ඒකාන්තයෙන් බොහෝවූ කුශලය කරන්නෙමියි” කීයේය.</div>
                        </div>
                    </div>
                    <div class="centre ct_sutta ending">ලොහකුම්භිජාතකං චතුත්ථං.</div>
                </div>
                <div class="subhead ct_sutta" node-id="501320">
                    <span class="subhead ct_sutta">315. මාංශ ජාතකය</span>
                    <div class="subhead-contents">
                        <div class="paragraph" para="57">
                            <span class="paranum">57</span>
                            <div class="bodytext">“යහළුව, ඉල්වන්නෙක් වෙහිය. තාගේ වචන ඒකාන්තයෙන් පරුෂවූහ. තාගේ වචන දළබුවට සමානය. යහළුව, එහෙයින් තට දළබු කඩක් හෙවත්, බොකු කෑල්ලක් දෙමි.</div>
                        </div>
                        <div class="paragraph" para="58">
                            <span class="paranum">58</span>
                            <div class="bodytext">“ලෝකයෙහි මනුෂ්‍යයන්ට සහෝදරයාය යන මේ පැනවීම අංගයකැයි කියනු ලැබේ. යහළුව, තාගේ වචන ශරීරාවයවයට සමානය. එහෙයින් තට අංගයක් හෙවත් ශරීරාවයවයක් දෙමි.</div>
                        </div>
                        <div class="paragraph" para="59">
                            <span class="paranum">59</span>
                            <div class="bodytext">“පුත්‍ර තෙමේ “පියාණෙනි, කියන්නේ පියාගේ හෘදය කම්පා කෙරෙයි” තාගේ වචන හෘදයට සමානය. එහෙයින් යහළුව, තට හෘදය මාංශය දෙමි.</div>
                        </div>
                        <div class="paragraph" para="60">
                            <span class="paranum">60</span>
                            <div class="bodytext">“යමෙකුගේ ගමෙහි යහළුවෙක් නැද්ද, ඔහුට ඒ ගම අරණ්‍යය මෙන් වේ. එසේ මැයි. තාගේ මියුරු වචන සියල්ලටම සමානය එහෙයින් යහලුව, තට මේ මස් සියල්ලම දෙමියි,” කීයේය.</div>
                        </div>
                    </div>
                    <div class="centre ct_sutta ending">සබ්බමංසලාභජාතකං 
                        
                        
                        <span class="note">(මංසජාතකං (සී. ස්‍යා. පී.))</span> පඤ්චමං.
                    
                    
                    </div>
                </div>
                <div class="subhead ct_sutta" node-id="501321">
                    <span class="subhead ct_sutta">316. සසජාතකය</span>
                    <div class="subhead-contents">
                        <div class="paragraph" para="61">
                            <span class="paranum">61</span>
                            <div class="bodytext">“බමුණ, මාගේ ලුල් මත්ස්‍යයෝ සත්දෙනෙක් දියෙන් ගොඩට ගෙණෙනලදහ. මාගේ මේ ආහාරය ඇත. මෙය අනුභව කොට වනයෙහි වාසය කරව,</div>
                        </div>
                        <div class="paragraph" para="62">
                            <span class="paranum">62</span>
                            <div class="bodytext">“මාගේ මෙහි මේ කුඹුරු රකින්නහුට රෑ බතට ගෙණෙනලද අඟුරු මස්කොට පැලහු මස්හුල් දෙකක්ද එක් ගොයෙක්ද, එක් මිදුනු කිරි කළයක්ද යන මෙය බමුණ, මට ඇත්තේය. මෙය අනුභවකොට වනයෙහි වාසය කරව.</div>
                        </div>
                        <div class="paragraph" para="63">
                            <span class="paranum">63</span>
                            <div class="bodytext">“බමුණ මිහිරි අඹ පලද සිහිල්වූ ගඟ දියද සිත්කළුවූ සිහිල් සෙවනද යන මෙය මට ඇත්තේය. මෙය අනුභව කොට වනයෙහි වාසය කරව,</div>
                        </div>
                        <div class="paragraph" para="64">
                            <span class="paranum">64</span>
                            <div class="bodytext">“සාවෙකුට තල නැත, මුංද නැත, සහල්ද නැත, මේ තා විසින් කරණ ලද ගින්නෙන් පැසුනාවූ මාගේ ශරීර මාංශය අනුභව කොට වනයෙහි වාසය කරවයි” කීයේය.</div>
                        </div>
                    </div>
                    <div class="centre ct_sutta ending">සසපණ්ඩිතජාතකං ඡට්ඨං.</div>
                </div>
                <div class="subhead ct_sutta" node-id="501322">
                    <span class="subhead ct_sutta">317. මත රෝදන ජාතකය</span>
                    <div class="subhead-contents">
                        <div class="paragraph" para="65">
                            <span class="paranum">65</span>
                            <div class="bodytext">“නො මළහුටම හඬව්, යමෙක් මැරෙන්නේද, එයට නොහඬව්, සියලුම සිරුරු දරන්නෝ පිළිවෙලින් තම තමන්ගේ ජීවිතය අත්හරිත්,</div>
                        </div>
                        <div class="paragraph" para="66">
                            <span class="paranum">66</span>
                            <div class="bodytext">“දෙවියන් හා මිනිස්සුද සිව්පාවෝද පක්ෂි ගණයෝද, තවද භොග ඇත්තාහු ස්වකීය ශරීරයෙහි ඉසුරු නොවූවාහු සිත් අලවන්නාහුම ජීවිතය හරිත්,</div>
                        </div>
                        <div class="paragraph" para="67">
                            <span class="paranum">67</span>
                            <div class="bodytext">“මෙසේ සැළෙන්නාවූ නොපිහිටියාවූ සැපදුක් දෙක මිනිසුන් කෙරෙහි අපේක්ෂාකොට හැඬීම් වැළපීම් නිරර්ථකය තොපගේ ශොකරාගීහු කුමට මඩිද්ද?</div>
                        </div>
                        <div class="paragraph" para="68">
                            <span class="paranum">68</span>
                            <div class="bodytext">“ධූර්තවූ සොඬවූ ශාස්ත්‍ර පුරුදු නොකළාවූ, අඥානවූ නොකටයුත්තෙහි ශූරවූ කුශල මනස්කාරයෙහි නොයෙදෙන්නාවූ ධර්මයට අදක්ෂවූ යම් කෙනෙක් වෙද්ද, ඔව්හු ප්‍රාඥවූ මා බාල යෙකැයි” සිතතියි” කීයේයි.</div>
                        </div>
                    </div>
                    <div class="centre ct_sutta ending">මතරොදනජාතකං සත්තමං.</div>
                </div>
                <div class="subhead ct_sutta" node-id="501323">
                    <span class="subhead ct_sutta">318. කරවේර ජාතකය</span>
                    <div class="subhead-contents">
                        <div class="paragraph" para="69">
                            <span class="paranum">69</span>
                            <div class="bodytext">“වසන්ත කාලයෙහි රක්තවූ ස්වභාව ඇති කරවේරයන් අතරෙහිදී තෝ යම් බඳුවූ සාමානම් ස්ත්‍රිය, බාහුයෙන් පෙළුෑයෙහිද, හෝ තොමෝ තට නිරෝගබව කීයේය.</div>
                        </div>
                        <div class="paragraph" para="70">
                            <span class="paranum">70</span>
                            <div class="bodytext">“පින්වත, යම් වාතයෙක් පර්වතය තණ පතක් මෙන් ගෙණ යන්නේද, එය නොඇදහිය යුතුමය. ඉදින් වාතය තෙම පර්වතය ගෙණ යන්නේ නම් සියලු පොළොවද ගෙණ යන්නේය. යම් තැනෙක්හි සාමා තොමෝ කළුරිය කළාද,  ඕතොමෝ මට නිරෝග බව කීය. (යනුද එසේ මැයි)</div>
                        </div>
                        <div class="paragraph" para="71">
                            <span class="paranum">71</span>
                            <div class="bodytext">“සාමාතොමෝ නොම කළුරිය කළාය.  ඕතොමෝ අනිකෙකු නොකැමැතිවේ. ඒක භක්තිනීවූ සාමාතොමෝ තා ම ප්‍රාර්ථනා කෙරේ.</div>
                        </div>
                        <div class="paragraph" para="72">
                            <span class="paranum">72</span>
                            <div class="bodytext">“සාමාතොමෝ සංසර්ගයක් නොකළාවූ අභිනවවූ මා වෙතට බොහෝ කලක් කරණ ලද සංසර්ග ඇත්තාවූ ස්ථිර ඒ ස්වාමියා කෙරෙන් වෙනස්විය. සාමාතොමෝ මා කෙරෙනුදු අනිකෙකු පාවා ගන්නේය. එහෙයින් මෙයින් ඉතා දුරට ම යන්නෙමියි” කීයේය.</div>
                        </div>
                    </div>
                    <div class="centre ct_sutta ending">කණවෙරජාතකං අට්ඨමං.</div>
                </div>
                <div class="subhead ct_sutta" node-id="501324">
                    <span class="subhead ct_sutta">319. තිත්තිර ජාතකය</span>
                    <div class="subhead-contents">
                        <div class="paragraph" para="73">
                            <span class="paranum">73</span>
                            <div class="bodytext">“වහන්ස, ඒකාන්තයෙන් ඉතා සුවසේ ජීවත්වෙමි. අනුභව කිරීමටද, ලබමි. එතෙකුදු වුවත් උපද්‍රවයෙහි සිටිමි. එසේවූ මට කවර ගතියක් වේද?</div>
                        </div>
                        <div class="paragraph" para="74">
                            <span class="paranum">74</span>
                            <div class="bodytext">“පක්ෂිය, තාගේ සිතද පාපකර්මයට නොනැමේ. පාපකර්මයෙහි නොයෙදෙන්නාවූ යහපත්වූ තට පාපය නොඇලේ.</div>
                        </div>
                        <div class="paragraph" para="75">
                            <span class="paranum">75</span>
                            <div class="bodytext">“අපගේ නෑයෙක් හුන්නේයයි බොහෝවූ පක්ෂි ජනයා එයි. මා නිසා හෙතෙම ප්‍රාණඝාත කර්මය ස්පර්ශ කරන්නේය. එහි මාගේ සිත සැක කෙරේ.</div>
                        </div>
                        <div class="paragraph" para="76">
                            <span class="paranum">76</span>
                            <div class="bodytext">“ඉදින් තාගේ සිත දූෂ්‍ය නොවේ නම් තා නිසා ප්‍රාණඝාත කර්මය ස්පර්ශ නොකෙරේ. එසේ මැයි. පව් කිරීමෙහි උත්සාහ නැත්තාවූ යහපත්වූවහුට පාපය නොඇලේයයි” කීයේය.</div>
                        </div>
                    </div>
                    <div class="centre ct_sutta ending">තිත්තිරජාතකං නවමං.</div>
                </div>
                <div class="subhead ct_sutta" node-id="501325">
                    <span class="subhead ct_sutta">320. “සුච්චජ ජාතකය</span>
                    <div class="subhead-contents">
                        <div class="paragraph" para="77">
                            <span class="paranum">77</span>
                            <div class="bodytext">“පර්වතය, වචන මාත්‍රයෙන් නොදෙන්නේ ඒකාන්තයෙන් දෙන්නට පුළුවන් දෙය නුදුන්නේය. වචන මාත්‍රයෙන් පර්වතය දෙන්නාවූ ඔහුට කවර හානියෙක්ද, එතෙකුදු වුවත් වචනයෙන් පර්වතය නුදුන්නේය.</div>
                        </div>
                        <div class="paragraph" para="78">
                            <span class="paranum">78</span>
                            <div class="bodytext">“යමක් වනාහි කරන්නේද, එයම කියන්නේය. යමක් නොකරන්නේ නම් එය නොකියන්නේයි කයින් දානාදී ක්‍රියා නොකරන්නාවූ බොරුකියන්නහු පණ්ඩිතයෝ දැනගණිත්.</div>
                        </div>
                        <div class="paragraph" para="79">
                            <span class="paranum">79</span>
                            <div class="bodytext">“රාජ පුත්‍රය, සත්‍යවචනයෙහිද ස්වභාව ධර්මයෙහිද, පිහිටියේ වෙහිය. යම්බඳුවූ තාගේ ව්‍යසනයට පැමිණියාවූ සිත සත්‍යවචනයෙහි ඇලේද, එහෙයින් තට නමස්කාර වේවා.</div>
                        </div>
                        <div class="paragraph" para="80">
                            <span class="paranum">80</span>
                            <div class="bodytext">“යම් ස්ත්‍රියක් තොමෝ දිළිඳුවූ ස්වාමියාට තොමෝත් දිළිඳු භාර්යාවද, ධනවත් ස්වාමියාට තොමෝත් ධනවත් භාර්යාවද, කීර්තිමත්වූ  ඕතොමෝ වනාහි මොහුගේ උතුම්වූ භාර්යාවවේ. ඔව්හු හිරණ්‍යාදී සම්පත් ඇත්තහුට ස්ත්‍රීහු වෙත්මැයි.” කීයේය.</div>
                        </div>
                    </div>
                    <div class="centre ct_sutta ending">සුච්චජජාතකං දසමං.</div>
                </div>
            </div>
            <div class="centre ct_vagga ending">පුචිමන්දවග්ගො දුතියො.</div>
            <div class="paragraph udana" para="udana"></div>
        </div>
        <div class="title ct_vagga" node-id="50133">
            <span class="title ct_vagga">3. කුටිදූසක වර්ගය</span>
            <div class="title-contents">
                <div class="subhead ct_sutta" node-id="501326">
                    <span class="subhead ct_sutta">321. කුටිදූසක ජාතකය</span>
                    <div class="subhead-contents">
                        <div class="paragraph" para="81">
                            <span class="paranum">81</span>
                            <div class="bodytext">“වානරය, තාගේ හිසද හස්ත පාදයෝද මනුෂ්‍යයෙකුගේ මෙනි. එසේ ඇති කල්හි කවර නම් ආකාරයකින් තට ගෙයක් නැත්තේද?</div>
                        </div>
                        <div class="paragraph" para="82">
                            <span class="paranum">82</span>
                            <div class="bodytext">“සිංගිල නම් පක්ෂිය (මලිතිය) මාගේ හිසද හස්තපාදයෝද මනුෂ්‍යයෙකුගේ මෙනි. එතෙකුදුවුවත් මනුෂ්‍යයන් කෙරෙහි යමක් උතුම්යයි කියත්ද? ඒ ප්‍රඥාව මට නැත්තේය.</div>
                        </div>
                        <div class="paragraph" para="83">
                            <span class="paranum">83</span>
                            <div class="bodytext">“එක් අරමුණෙක්හි නොපවත්නා සිත් ඇත්තාවූ වහා පෙරළෙන සිත් ඇති මිත්‍රද්‍රොහීවූ අස්ථිර ස්වභාව ඇත්තහුට නිරන්තරයෙන් සැප බවක් නැත්තේය.</div>
                        </div>
                        <div class="paragraph" para="84">
                            <span class="paranum">84</span>
                            <div class="bodytext">“වානරය, ඒ තෝ ප්‍රඥාව ලබන උපායක් කරව දුස්සීලභාවය දුරුකරව, සීතල හා සුළඟින් ආරක්ෂාව ඇති කුටිකාවක් කරගනුව,”</div>
                        </div>
                    </div>
                    <div class="centre ct_sutta ending">කුටිදූසක 
                        
                        
                        <span class="note">(සිඞ්ගාලසකුණ (ක.))</span> ජාතකං පඨමං.
                    
                    
                    </div>
                </div>
                <div class="subhead ct_sutta" node-id="501327">
                    <span class="subhead ct_sutta">322. දද්දභ ජාතකය</span>
                    <div class="subhead-contents">
                        <div class="paragraph" para="85">
                            <span class="paranum">85</span>
                            <div class="bodytext">“තට යහපතක් වේවා, මම යම් පෙදෙසෙක්හි වාසය කෙරෙම්ද, එතැන්හි දද්දභ යන ශබ්ද කෙළේය. මෙය මමද නොදනිමි. කුමක් හෙයින් මේ දද්දභ යන ශබ්දය ඇසුනේද,</div>
                        </div>
                        <div class="paragraph" para="86">
                            <span class="paranum">86</span>
                            <div class="bodytext">“සාවා දද්දභයයි මෙසේ ශබ්ද කළ වැටුනාවූ බෙලිගෙඩියක් අසා දිව්වේය. සාවාගේ වචනය අසා තැති ගත්තාවූ මෘගසේනාවද දිව්වේය.</div>
                        </div>
                        <div class="paragraph" para="87">
                            <span class="paranum">87</span>
                            <div class="bodytext">“බාහිර ඝොෂාවට අනුව යන සුලුවූ අනුන්ගේ කීම උතුම් කොට ඇති ඒ අඥානයෝ ඤාණ පදවියට හෙවත් ශ්‍රොතාපත්ති ඥාන භාවයට පැමිණෙනතුරුම අනුන්ගේ බස් උතුම් යයි අදහන්නාහු වෙත්.</div>
                        </div>
                        <div class="paragraph" para="88">
                            <span class="paranum">88</span>
                            <div class="bodytext">“යම් ප්‍රාඥකෙනෙක් ආර්යවූ ශීලයෙන් යුක්තවූවාහු මාර්ග ඥානයෙන් කෙලෙසුන් සංසිඳීමෙහි ඇලුනාහු පාපයන්හි නොඇලුනාහු වෙත්ද? ඔවුහු අනුන්ගේ වචන අදහන්නෝ නොවෙත්.”</div>
                        </div>
                    </div>
                    <div class="centre ct_sutta ending">දුද්දුභජාතකං 
                        
                        
                        <span class="note">(දද්දභජාතකං (සී. පී.))</span> දුතියං.
                    
                    
                    </div>
                </div>
                <div class="subhead ct_sutta" node-id="501328">
                    <span class="subhead ct_sutta">323. බ්‍රහ්මදත්ත ජාතකය</span>
                    <div class="subhead-contents">
                        <div class="paragraph" para="89">
                            <span class="paranum">89</span>
                            <div class="bodytext">“බ්‍රහ්මදත්ත නම් රජ, යාඥා කරන්නේ නොලැබීමට හෝ වස්තුව ලැබීමට හෝ මේ දෙකට පැමිණේ. එසේමැයි. යාඥාව නම් මෙබඳු ස්වභාව ඇත්තීමැයි.</div>
                        </div>
                        <div class="paragraph" para="90">
                            <span class="paranum">90</span>
                            <div class="bodytext">“පඤ්චාල දෙශවාසීන්ගේ රාජොත්තමය, යාඥාව හැඬීමකැයි පුරාතනයෝ කීහ. යමෙක් වනාහි ඉල්ලීම බැහැර කෙරේද? එය නැවත නැවත හැඬීමයයි කීහ.</div>
                        </div>
                        <div class="paragraph" para="91">
                            <span class="paranum">91</span>
                            <div class="bodytext">“එහෙයින් රැස්වූ පඤ්චාල නම් රට වැස්සෝ හඬන්නාවූ මාද, නැවත හඬන්නාවූ තාද, නොදකිත්වායි මම රහස් කැමැත්තෙමි.</div>
                        </div>
                        <div class="paragraph" para="92">
                            <span class="paranum">92</span>
                            <div class="bodytext">“බමුණ, තට වෘෂභයෙකු හා සමග රක්තවර්ණවූ දෙනුන් දහසක් දෙමි. එසේ මැයි ආර්යයෙක් වනාහි ආර්යවූ තොපගේ කරුණුවලින් යුක්තවූ ගාථාවන් අසා කෙසේ නම් නොදෙන්නේදැයි” කීයේය.</div>
                        </div>
                    </div>
                    <div class="centre ct_sutta ending">බ්‍රහ්මදත්තජාතකං තතියං.</div>
                </div>
                <div class="subhead ct_sutta" node-id="501329">
                    <span class="subhead ct_sutta">324. චම්මසාටක ජාතකය</span>
                    <div class="subhead-contents">
                        <div class="paragraph" para="93">
                            <span class="paranum">93</span>
                            <div class="bodytext">“යසස් ඇත්තාවූ යම් මේ බැටළුවෙක් උතුම් ජාති හා මන්ත්‍රයෙන් යුක්තවූ බමුණාට බුහුමන් දක්වාද, මේ සිවුපාවා ඉතා යහපත් ස්වරූප ඇත්තේ විශෙෂයෙන් උතුම්වූවෙක්ද, හික්මුනෙක්ද වේ.</div>
                        </div>
                        <div class="paragraph" para="94">
                            <span class="paranum">94</span>
                            <div class="bodytext">“බමුණ, සිවුපාවාගේ ස්වල්ප දැකීමෙන් විශ්වාසයට නොපැමිණෙව. දැඩිවූ ප්‍රහාරයක් දෙනු කැමැත්තේ පසුබසී. දැඩි පහර දෙන්නේය.</div>
                        </div>
                        <div class="paragraph" para="95">
                            <span class="paranum">95</span>
                            <div class="bodytext">“කලවා ඇටයද බිඳුනීය තවුස් පිරිකර බරද පෙරළී ගියේය. මෙහිදී බමුණාගේ කෙණ්ඩිය ආදීවූ සියලු භාණ්ඩද බිඳී ගියේය. තපස්වියා නසනු ලැබී. ඉදරියට දුවව්යයි දෙඅත් හිස බැඳගෙන හඬයි.</div>
                        </div>
                        <div class="paragraph" para="96">
                            <span class="paranum">96</span>
                            <div class="bodytext">“යම්සේ නුවණ නැත්තාවූ මම අද බැටළුවා විසින් පහරණ ලද්දේ නටුයේ වීම්ද, එපරිදෙන් යමෙක් නොපිදිය යුත්තෙකුට නමස්කාර කෙරේද, හෙතෙම නටුයේ සයනය කෙරේයයි” කීයේය.</div>
                        </div>
                    </div>
                    <div class="centre ct_sutta ending">චම්මසාටකජාතකං චතුත්ථං.</div>
                </div>
                <div class="subhead ct_sutta" node-id="501330">
                    <span class="subhead ct_sutta">325. ගෝධ ජාතකය</span>
                    <div class="subhead-contents">
                        <div class="paragraph" para="97">
                            <span class="paranum">97</span>
                            <div class="bodytext">“සංයම නැත්තාවූ තා ශ්‍රමණයෙකැයි සිතමින් එළඹියෙමි. එසේවූ මා හෙතෙම අශ්‍රමණයෙක් යම්සේද, එසේ දණ්ඩකින් ගැසුයේය.</div>
                        </div>
                        <div class="paragraph" para="98">
                            <span class="paranum">98</span>
                            <div class="bodytext">“අඥානය, තට ජටාවලින් කවර ප්‍රයෝජනද? අඳුන් දිවි සමෙන් තට කිනම් ප්‍රයෝජනයෙක්ද? තාගේ ඇතුළත ලොභාදීන් ගැවසී ගත්තේය. පිටත පිරිමදින්නෙහිය.</div>
                        </div>
                        <div class="paragraph" para="99">
                            <span class="paranum">99</span>
                            <div class="bodytext">“ගොධය, මෙහි එව, නවතුව මට බොහෝවූ තෙල්ද, ලුණුද, තිප්පිලිද, ඇත. ඇල් හාලේ බත අනුභව කරව.</div>
                        </div>
                        <div class="paragraph" para="100">
                            <span class="paranum">100</span>
                            <div class="bodytext">“මේ මම පුරුෂ ප්‍රමාණ සියයක් ඇති තුඹසකට නැවත ඇතුල් වන්නෙමි. තෙල්ද, ලුණුද මට ඇතැයි කීයෙහිය. මට තිප්පිලි ආදීවූ කටුක භාණ්ඩ හිත නොවේ යයි” කීයේය.</div>
                        </div>
                    </div>
                    <div class="centre ct_sutta ending">ගොධරාජජාතකං පඤ්චමං.</div>
                </div>
                <div class="subhead ct_sutta" node-id="501331">
                    <span class="subhead ct_sutta">326. කක්කාරු ජාතකය</span>
                    <div class="subhead-contents">
                        <div class="paragraph" para="101">
                            <span class="paranum">101</span>
                            <div class="bodytext">“යමෙක් ශරීරයෙන් අනුන් අයත්දේ නොගන්නේද, වචනයෙන් බොරු නොකියන්නේද, යශස් ලැබ මත් නොවන්නේද, ඒකාන්තයෙන් හෙතෙම කැකිරි මලට සුදුසු වෙයි.</div>
                        </div>
                        <div class="paragraph" para="102">
                            <span class="paranum">102</span>
                            <div class="bodytext">“දැහැමින් වස්තුව සොයන්නේද, වඤ්චා ප්‍රයෝගයෙන් ධනය රැස් නොකරන්නේද සම්පත් ලැබ මත් නොවන්නේද හෙතෙම කැකිරි මලට සුදුසුවේ.</div>
                        </div>
                        <div class="paragraph" para="103">
                            <span class="paranum">103</span>
                            <div class="bodytext">“යමෙකුගේ සිත පෙවූ කහවර්ණයක් මෙන් වහා වෙනස් නොවේද, ශ්‍රද්ධාවද මදකින් නොබිඳේද, මධුරාහාරය තනිව අනුභව නොකරන්නේද, හෙතෙම ඒකාන්තයෙන් කැකිරි කුසුමයට සුදුසුවේ.</div>
                        </div>
                        <div class="paragraph" para="104">
                            <span class="paranum">104</span>
                            <div class="bodytext">“යමෙක් සත්පුරුෂයන්ට අභිමුඛයෙහි හෝ අනභි මුඛයෙහි හෝ නින්දා නොකෙරේද, යම්සේ කියන්නේද එසේ කරන්නේවේද, හෙතෙම ඒකාන්තයෙන් කක්කාරු පුෂ්පයට සුදුසු වේය”යි කීයේය.</div>
                        </div>
                    </div>
                    <div class="centre ct_sutta ending">කක්කාරුජාතකං ඡට්ඨං.</div>
                </div>
                <div class="subhead ct_sutta" node-id="501332">
                    <span class="subhead ct_sutta">327. කාකාති ජාතකය</span>
                    <div class="subhead-contents">
                        <div class="paragraph" para="105">
                            <span class="paranum">105</span>
                            <div class="bodytext">“යම් ගුරුළු භවනයෙක්හි මාගේ ප්‍රියාව වෙසේද, එයින් මේ සුගන්ධය හමයි. යමක කෙරෙහි මාගේ සිත ඇළුනේවේද? ඒ කාකාතිතොමෝ මෙයින් දුරවේ.</div>
                        </div>
                        <div class="paragraph" para="106">
                            <span class="paranum">106</span>
                            <div class="bodytext">“ජම්බුද්වීප සමුද්‍රය කෙසේ එතෙර කෙළේද, ඉන් ඔබ්බෙහි කේබුක නම් ගංගාව කෙසේ එතෙර කෙළේද, සප්ත සීදන්ත සාගරයන් කෙසේ එතෙර කෙළේද, අපගේ හිඹුල් ගසට කෙසේ නැංගේද?</div>
                        </div>
                        <div class="paragraph" para="107">
                            <span class="paranum">107</span>
                            <div class="bodytext">“තා කරණකොටගෙණ සමුද්‍රය එතෙර කෙළෙමි. තා කරණකොටගෙණ කේබුක නම් ගඟ එතෙර කෙළෙමි. තා කරණකොටගෙණ සප්ත සාගරයන් එතෙර කෙළෙමි. තා කරණකොට ගෙණ හිඹුල් ගසට නැගුනෙමි.</div>
                        </div>
                        <div class="paragraph" para="108">
                            <span class="paranum">108</span>
                            <div class="bodytext">“යම් හෙයකින් මාගේ ප්‍රියාවට මම ම සොර සැමියා උසුලාගෙණ ගියෙම්ද, නැවත උසුලාගෙණ ආයෙම්ද, එසේ හෙයින් මහත්වූ ශරීරය ඇති මට නින්දා වේවා. මහත් සිරුර බැවින් සැහැල්ලු බව බර බව නොහැගෙන්නාවූ මට නින්දා වේවායි” කීයේය.</div>
                        </div>
                    </div>
                    <div class="centre ct_sutta ending">කාකවතීජාතකං සත්තමං.</div>
                </div>
                <div class="subhead ct_sutta" node-id="501333">
                    <span class="subhead ct_sutta">328. අනනු සොචිය ජාතකය</span>
                    <div class="subhead-contents">
                        <div class="paragraph" para="109">
                            <span class="paranum">109</span>
                            <div class="bodytext">පින්වතිතොමෝ බොහෝ මළවුන් අතර විද්‍යාමානය හෙවත් ගණිනු ලැබේ. ඒ මළවුන් හා පවත්නී මට කිනම් තැනැත්තියක් වන්නීද, එහෙයින් ප්‍රියවූ නිතර සිනහ ඇත්තියට ශොක නොකරමි.</div>
                        </div>
                        <div class="paragraph" para="110">
                            <span class="paranum">110</span>
                            <div class="bodytext">“ඉදින් ඒ අනුව ශොක කරන්නහුගේ යමක් යමක් නැද්ද, හෙවත් මළේද, ඒ ඒ මළහුට අනුව ශොක කරන්නේය. හැම කල්හි මරුවාගේ වසඟයට ගියාවූ මටම මම අනුව ශොක කරන්නෙමි.</div>
                        </div>
                        <div class="paragraph" para="111">
                            <span class="paranum">111</span>
                            <div class="bodytext">ඒ ආයු සංස්කාරය තෙම සිටින්නහු අනුවයයි නොනවතියි හුන්නහු අනුව යයි නොනවතියි. සයනය කරන්නහු අනුවයයි නොනවතියි. පෙරලීහොත්තහු අනුවයයි නොනවතියි. යම්බඳු ඇසිපිය හෙලීමක් නැඟීමක් වේද එබඳු සුළුකාලයෙහිද යෞවන ආදී වයස ගමන් කෙරේ.</div>
                        </div>
                        <div class="paragraph" para="112">
                            <span class="paranum">112</span>
                            <div class="bodytext">“එහිලා ඒකාන්තයෙන් වයස් නොපිරිපුන් කල්හි වෙන්වීම සැක නැතිකල්හි නොමළහුට මෛත්‍රී කටයුතුයි. පහව ගියහුට හෙවත් මළහුට ශොකනොකොටයුතුයි” කීයේය.</div>
                        </div>
                    </div>
                    <div class="centre ct_sutta ending">අනනුසොචියජාතකං අට්ඨමං.</div>
                </div>
                <div class="subhead ct_sutta" node-id="501334">
                    <span class="subhead ct_sutta">329. කාළබාහු ජාතකය</span>
                    <div class="subhead-contents">
                        <div class="paragraph" para="113">
                            <span class="paranum">113</span>
                            <div class="bodytext">“රාධය, පෙර මේ රජ සමීපයෙන් යම්බඳු ආහාර පානයක් ලබම්ද, එය දැන් වඳුරෙකු කරා යන්නේය. එසේ හෙයින් ධනඤ්ජය රජු විසින් අපි සත්කාර නොකරණ ලද්දෝම වෙමු. දැන් වනයටම යමු.</div>
                        </div>
                        <div class="paragraph" para="114">
                            <span class="paranum">114</span>
                            <div class="bodytext">“පොට්ඨපාදය, ලාභය, අලාභය, කීර්තිය, අපකීර්තිය නින්දාවය, ප්‍රශංසාවය, සැපය, දුකය යන මේ අෂ්ට ලෝක ධර්මයෝ මනුෂ්‍යයන් කෙරෙහි අනිත්‍යයහ. එහෙයින් ශෝක නොකරව. කුමකට ශොක කෙරෙහිද?</div>
                        </div>
                        <div class="paragraph" para="115">
                            <span class="paranum">115</span>
                            <div class="bodytext">“රාධය, ඒකාන්තයෙන් නුඹ පණ්ඩිතයෙක් විය. එසේ හෙයින් අනාගතවූ අර්ථයන් දන්නෙහිය. රාජ භවනයෙන් නෙරපන ලද හීනවූ මේ වඳුරා කෙසේ නම් දකින්නෙමුද?</div>
                        </div>
                        <div class="paragraph" para="116">
                            <span class="paranum">116</span>
                            <div class="bodytext">“කණ සොලවයි. බැම බිඳීම කරයි. ක්ෂණ ක්ෂණයෙහි රජ කුමරුන් භය ගන්වයි. යම් හෙයකින් ආහාර පානයෙන් දුරුව සිටින්නේද එහෙයින් කාලබාහු නම් වඳුරා තෙමේම ඒ කාරණය කර ගන්නේයයි” කීයේය.</div>
                        </div>
                    </div>
                    <div class="centre ct_sutta ending">කාළබාහුජාතකං නවමං.</div>
                </div>
                <div class="subhead ct_sutta" node-id="501335">
                    <span class="subhead ct_sutta">330. සීල විමංස ජාතකය</span>
                    <div class="subhead-contents">
                        <div class="paragraph" para="117">
                            <span class="paranum">117</span>
                            <div class="bodytext">ලෝකයෙහි ශීලය වනාහි යහපත්ය. ශීලය නිරුත්තරය. බලව, දරුණු විෂ ඇති නාගයා සිල්වත්යයි නොනසයි.</div>
                        </div>
                        <div class="paragraph" para="118">
                            <span class="paranum">118</span>
                            <div class="bodytext">“යම්තාක් මේ උකුස්සාගේ මුඛයෙහි කිසිවක් වීද ඒතාක්ම ලෝකයෙහි උකුස්සෝ එකතුව කෑවාහුය. කිසිවක් නැත්තහු හිංසා නොකෙරෙත්.</div>
                        </div>
                        <div class="paragraph" para="119">
                            <span class="paranum">119</span>
                            <div class="bodytext">“ආශා නැත්තී සුවසේ නිදයි. ඵල ඇත්තාවූ ආශා තොමෝ සැපයට කරුණුවේ. පිංගලා නම් දාසිය ආශාව සිඳ සුවසේ නිදයි.</div>
                        </div>
                        <div class="paragraph" para="120">
                            <span class="paranum">120</span>
                            <div class="bodytext">“මේ ලෝකයෙහිද පරලෝකයෙහිද සමාධියට වැඩියක් නැත. එසේමැයි එකඟවු සිත් ඇත්තේ අන්‍යයාටද හිංසා නොකෙරෙයි. තමාටද හිංසා නොකෙරේයයි” කීයේය.</div>
                        </div>
                    </div>
                    <div class="centre ct_sutta ending">සීලවීමංසජාතකං දසමං.</div>
                </div>
            </div>
            <div class="centre ct_vagga ending">කුටිදූසකවග්ගො තතියො.</div>
            <div class="paragraph udana" para="udana"></div>
        </div>
        <div class="title ct_vagga" node-id="50134">
            <span class="title ct_vagga">4. කොකිල වර්ගය</span>
            <div class="title-contents">
                <div class="subhead ct_sutta" node-id="501336">
                    <span class="subhead ct_sutta">331. කොකාලික ජාතකය</span>
                    <div class="subhead-contents">
                        <div class="paragraph" para="121">
                            <span class="paranum">121</span>
                            <div class="bodytext">“යමෙක් එකාන්තයෙන් සුදුසු කාලය නොපැමිණි කල්හි සීමාව ඉක්මවා කථා කෙරේද හෙතෙම කෝකිලාවගේ පුත්‍රයා මෙන් නැසුනේ මෙසේ ශයනය කෙරෙයි.</div>
                        </div>
                        <div class="paragraph" para="122">
                            <span class="paranum">122</span>
                            <div class="bodytext">“හලාහල විෂයක් මෙන් නපුරු කොට කියන ලද්දාවූ වචනය යම්සේ එකෙණෙහි ජීවිතය හෙලාද එපරිද්දෙන් මනාකොට මුවහත් කළ ආයුධය එසේ ජීවිතය නොහෙලයි.</div>
                        </div>
                        <div class="paragraph" para="123">
                            <span class="paranum">123</span>
                            <div class="bodytext">“එසේහෙයින් සුදුසු කාලයෙහිද නුසුදුසු කාලයෙහිද පණ්ඩිත තෙමේ වචනය රකින්නේය. තමා හා සමවූවෙකු සමීපයෙහිද සීමාව ඉක්මවා කථා නොකරන්නේය.</div>
                        </div>
                        <div class="paragraph" para="124">
                            <span class="paranum">124</span>
                            <div class="bodytext">“නුවණ පෙරදැරි කොට ඇත්තාවූ විචක්ෂණවූ යමෙක් සුදුසු කාලයෙහි ප්‍රමාණයෙන් යුක්තව කථා කරන්නේද හෙතෙමේ ගුරුළා සර්පයෙකු මෙන් සතුරන් ගන්නේය” කීයේය.</div>
                        </div>
                    </div>
                    <div class="centre ct_sutta ending">කොකිලජාතකං 
                        
                        
                        <span class="note">(කොකාලිකජාතකං (සබ්බත්ථ))</span> පඨමං.
                    
                    
                    </div>
                </div>
                <div class="subhead ct_sutta" node-id="501337">
                    <span class="subhead ct_sutta">332. රථලට්ඨි ජාතකය</span>
                    <div class="subhead-contents">
                        <div class="paragraph" para="125">
                            <span class="paranum">125</span>
                            <div class="bodytext">“එකෙක්, තෙමේ පැහැරද අනුන් විසින් පහරණ ලද්දෙමි”යි කියයි. තෙමේ දිනාද අනුන් විසින් දිනන ලද්දෙමි’යි කියයි. පළමු කියන්නහුගේ බස් රජ්ජුරුවනි, ඒකාන්තයෙන් නොඅදහන්නේය.</div>
                        </div>
                        <div class="paragraph" para="126">
                            <span class="paranum">126</span>
                            <div class="bodytext">“එසේ හෙයින් පණ්ඩිත ස්වභාව ඇති රජ තෙමේ අනිකාගේද බස අසන්නේය. දෙදෙනාගේ වචනය අසා විනිශ්චය ස්වභාවය යම්සේද එසේ කරන්නේය.</div>
                        </div>
                        <div class="paragraph" para="127">
                            <span class="paranum">127</span>
                            <div class="bodytext">“සම්පත් කැමැත්තාවූ අලසවූ ගෘහස්ථයා යහපත් නොවේ. සංයමයක් නැත්තාවූ ප්‍රව්‍රජිතයා යහපත් නොවෙයි පරීක්ෂා නොකොට කටයුතු කරන්නාවූ රජද යහපත් නොවේ. යම් පණ්ඩිතයෙක් කිපෙන සුලුද ඒ කිපීම යහපත් නොවේ.</div>
                        </div>
                        <div class="paragraph" para="128">
                            <span class="paranum">128</span>
                            <div class="bodytext">“දිශානායකවූ රජතුමනි, ක්ෂත්‍රියතෙමේ පරීක්ෂා කොට කටයුතු කරන්නේය. පරීක්ෂාවක් නොකොට යම් ක්‍රියාවක් නොකරන්නේය. රාජය, හොඳ නරක සොයා කටයුතු කරන්නහුගේ පරිවාර ආදි යශසද කීර්ති ඝොෂාවද වැඬේයයි කීයේය.</div>
                        </div>
                    </div>
                    <div class="centre ct_sutta ending">රථලට්ඨිජාතකං දුතියං.</div>
                </div>
                <div class="subhead ct_sutta" node-id="501338">
                    <span class="subhead ct_sutta">333. ගොධ ජාතකය</span>
                    <div class="subhead-contents">
                        <div class="paragraph" para="129">
                            <span class="paranum">129</span>
                            <div class="bodytext">“රාජොත්තමය, කඩුව දැරුවාවූ, සන්නද්ධවූ, ගස් පොතුවලින් කළ සිවුරු හඳනාවූ, යම්බඳුවූ ඔබගේ ගිනි අඟුරෙහි පිළිස්සූ ගොයා වනය මැද බෝ අත්තෙහි එල්ලුනේ පැන ගියේද එසේ හෙයින් එකල්හිම මා විසින් ඔබ දැන ගන්නා ලද්දේය.</div>
                        </div>
                        <div class="paragraph" para="130">
                            <span class="paranum">130</span>
                            <div class="bodytext">“තමහට නැමෙන්නහුට නැමෙන්නේය. තමා සෙවනය කරන්නහු සෙවනය කරන්නේය. තමහට අනුව කටයුතු කරන්නහුට සුදුසු කටයුතු කරන්නේය. තමාට අවැඩ කැමැත්තහුට වැඩක් නොකරන්නේය. තමා වෙත නොපැමිණෙන්නහු කරා තෙමේද නොපැමිණෙන්නේය.</div>
                        </div>
                        <div class="paragraph" para="131">
                            <span class="paranum">131</span>
                            <div class="bodytext">“තමා හරණහු තෙමේද හරණේය. මිත්‍රකමින් එක්වීම නම් තෘෂ්ණාව නොකරන්නේය. නොඇළුණු සිතින් නොඑළඹෙන්නේය. කුමක් හෙයින්දයත්, පක්ෂිතෙමේ ගෙඩි නැති ගස හැඳින අනෙක් ඵල ඇති ගසක් බලා යන්නේය, එසේමැයි. ලෝකය මහත්වේමැයි</div>
                        </div>
                        <div class="paragraph" para="132">
                            <span class="paranum">132</span>
                            <div class="bodytext">“රාජකන්‍යාව කළගුණ දන්නා බව සලකන්නාවූ ඒ මම හැකි පමණින් තීට උපකාර කරන්නෙමි. තීට සියලු ඓශ්චර්ය දෙමි. යමෙකුට තෝ දෙනු කැමැත්තෙහිද ඔහුට කැමති දෙයක් දෙවයි’ කීයේය.</div>
                        </div>
                    </div>
                    <div class="centre ct_sutta ending">පක්කගොධජාතකං 
                        
                        
                        <span class="note">(ගොධජාතකං (සී. ස්‍යා. පී.))</span> තතියං.
                    
                    
                    </div>
                </div>
                <div class="subhead ct_sutta" node-id="501339">
                    <span class="subhead ct_sutta">334. රාජොවාද ජාතකය</span>
                    <div class="subhead-contents">
                        <div class="paragraph" para="133">
                            <span class="paranum">133</span>
                            <div class="bodytext">“ගඟ එතෙර වන්නාවූ ගවයන් අතුරෙන් ප්‍රධාන ගවතෙම ඉදින් වක්වූයේද, ප්‍රධාන ගවයා වක්ව ගියකල්හි ඒ සියලු ගවයෝ වක්වයෙති.</div>
                        </div>
                        <div class="paragraph" para="134">
                            <span class="paranum">134</span>
                            <div class="bodytext">“එපරිද්දෙන්ම මනුෂ්‍යයන් අතුරෙහි ශ්‍රෙෂ්ඨයයි ප්‍රසිද්ධවූ යමෙක්වේද, ඒ රජතෙම ඉදින් අධර්මයෙහි හැසිරේද, සෙසු ප්‍රජාතොමෝ කියනුම කවරීද, ඉදින් රජතෙම අධර්මයෙන් යුක්තවේ නම් සියලු රට වැසියාද දුකසේ සයනය කරයි.</div>
                        </div>
                        <div class="paragraph" para="135">
                            <span class="paranum">135</span>
                            <div class="bodytext">“ගඟින් එතෙරවන්නාවූ ගවයන් අතුරෙන් ඉදින් ප්‍රධාන ගවයා ඍජුවයේද, ප්‍රධාන ගවයා ඍජුව යනකල්හි සියලු ගවයෝ ඍජුවම යෙත්.</div>
                        </div>
                        <div class="paragraph" para="136">
                            <span class="paranum">136</span>
                            <div class="bodytext">“එපරිද්දෙන්ම මිනිසුන් අතුරෙහි යමෙක් ප්‍රධානයයි සම්මතවේද, ඉදින් හෙතෙම කුශල ධර්මයෙහි හැසිරේද, සෙසු ජනයෝ කියනුම කවරේද, ඉදින් රජතෙම ධාර්මික වේ නම් සියලු රට වැසියා සුවසේ වාසය කෙරේයයි” කීයේය.</div>
                        </div>
                    </div>
                    <div class="centre ct_sutta ending">රාජොවාදජාතකං චතුත්ථං.</div>
                </div>
                <div class="subhead ct_sutta" node-id="501340">
                    <span class="subhead ct_sutta">335. ජම්බුක ජාතකය</span>
                    <div class="subhead-contents">
                        <div class="paragraph" para="137">
                            <span class="paranum">137</span>
                            <div class="bodytext">“ජම්බුකය, ඒ ඇත්තෙම මහත්ය ඉතා වැඩුනු ශරීර ඇත්තේය. දික්වූ දළ ඇත්තේ මැයි. යම් කුලයෙක්හි උපන්නෝ ඒ ඇතු ගනිද්ද, ඒ කුලයෙහි තෝ උපන්නේ නොවෙහිය.</div>
                        </div>
                        <div class="paragraph" para="138">
                            <span class="paranum">138</span>
                            <div class="bodytext">“සිංහ නොවූ යමෙක් සිංහ යෙමි යන මානයෙන් වැඩ කෙරේද, හෙතෙම ඇතු කරා පැමිණ තතනන්නාවූ හිවලා මෙන් බිම සයනය කෙරෙයි.</div>
                        </div>
                        <div class="paragraph" para="139">
                            <span class="paranum">139</span>
                            <div class="bodytext">“යසස් ඇත්තාවූ මනාකොට හටගත් ශරීරය ඇති මහත් බල ඇති උතුම් පුද්ගලයෙකුගේ ඥාන ශක්තිය හා කාය බලයද, උත්පත්තියද, පරීක්ෂා නොකොට ඇතු විසින් නසන ලද්දාවූ ඒ මේ සිවලා සයනය කෙරෙයි.</div>
                        </div>
                        <div class="paragraph" para="140">
                            <span class="paranum">140</span>
                            <div class="bodytext">“යමෙක් වනාහි මේ ලෝකයෙහි තමා කෙරෙහි ඤාණ ශක්තිය හා කාය බලයද ප්‍රමාණකොට දැන කටයුතු කෙරේද, ඒ පරීක්ෂා ඥාණයෙන් යුක්ත පුද්ගලතෙම ප්‍රඥාවෙන්ද මන්ත්‍රණයෙන්ද, නිරවද්‍ය වචනයෙන්ද, මහත් කොට දිනාය”යි කීයේය.</div>
                        </div>
                    </div>
                    <div class="centre ct_sutta ending">ජම්බුකජාතකං පඤ්චමං.</div>
                </div>
                <div class="subhead ct_sutta" node-id="501341">
                    <span class="subhead ct_sutta">336. බ්‍රහාඡත්ත ජාතකය</span>
                    <div class="subhead-contents">
                        <div class="paragraph" para="141">
                            <span class="paranum">141</span>
                            <div class="bodytext">“තෘණය, තෘණයයි කියන්නෙහිය, තොපගේ තෘණ කවරෙක් හැරගත්තේද, තෘණම කියන්නෙහිය. කිමෙක්ද, තොපට තෘණවලින් කටයුත්තක් ඇද්ද,</div>
                        </div>
                        <div class="paragraph" para="142">
                            <span class="paranum">142</span>
                            <div class="bodytext">“උස්වූ බහුශ්‍රැතවූ ඡත්‍ර නම් වූ බ්‍රහ්මචාරියෙක් මෙහි ආයේය. ඒ තපශ්වීතෙම මාගේ සියලු ධනය හැරගෙණ තෘණ බහාතබා ගියේය.</div>
                        </div>
                        <div class="paragraph" para="143">
                            <span class="paranum">143</span>
                            <div class="bodytext">“මදවූ තෘණයෙන් බොහෝවූ ධනය කැමැත්තහු විසින් මෙය මෙසේ කටයුතුවෙයි. ස්වකීය පියාසතු ධනයාගේ සියල්ල ගැණීමයි අනුන් පිළිබඳවූ තෘණයාගේ ද නොගැන්මය.</div>
                        </div>
                        <div class="paragraph" para="144">
                            <span class="paranum">144</span>
                            <div class="bodytext">“සිල්වත්හු මෙසේ නොකරත්. අඥානයා මෙබඳු ස්වභාවයන් කරයි. අනිත්‍යවූ සිල් ඇති දුශ්ශීලයාට පණ්ඩිත බව කුමක් කරන්නේදැයි” කීයේය.</div>
                        </div>
                    </div>
                    <div class="centre ct_sutta ending">බ්‍රහාඡත්තජාතකං ඡට්ඨං.</div>
                </div>
                <div class="subhead ct_sutta" node-id="501342">
                    <span class="subhead ct_sutta">337. පීඨ ජාතකය</span>
                    <div class="subhead-contents">
                        <div class="paragraph" para="145">
                            <span class="paranum">145</span>
                            <div class="bodytext">“බ්‍රහ්මචාරිය, ඔබට පුටුවක් නුදුනුම්හ. පානයකුත් නුදිනිමු. ආහාරයකුත් නුදුන්නෙමු. මාගේ මේ වරද දකිමි. ක්ෂමාවුව මැනව.</div>
                        </div>
                        <div class="paragraph" para="146">
                            <span class="paranum">146</span>
                            <div class="bodytext">“තාගේ දානයෙහි නොම ඇලෙමි. නුදුන්නේ යයි කිපෙන්නේත් නොවෙමි. මට කිසිවක් අප්‍රියද නොමවිය. එතකුදුවුවත් මේ කුලයාගේ ඒකාන්තයෙන් මෙබඳු ස්වභාවයෙක් වේයයි මට චිත්ත සංකල්පයෙක් වූයේය.</div>
                        </div>
                        <div class="paragraph" para="147">
                            <span class="paranum">147</span>
                            <div class="bodytext">“හිඳිනා ආසනය සේදීමට සුදුසු ජලය පා ගල්වන තෙලය යන මේ සියල්ල දෙමු. මෙතෙම අපගේ වංශයෙහි හැමකල්හි පිය මුතුන්ගෙන් ආවාවූ ස්වභාව ධර්මයයි.</div>
                        </div>
                        <div class="paragraph" para="148">
                            <span class="paranum">148</span>
                            <div class="bodytext">“උතුම්වූ නෑයෙකුමෙන් (ශ්‍රමණ බ්‍රාහ්මණයන් දැක) සකස්කොට උපස්ථාන කරම්හ. මෙතෙම අපගේ වංශයෙහි හැමකල්හි පියන් මුත්තන්ගෙන් ආවාවූ ස්වභාව ධර්මය වේයයි කීයේය.”</div>
                        </div>
                    </div>
                    <div class="centre ct_sutta ending">පීඨජාතකං සත්තමං.</div>
                </div>
                <div class="subhead ct_sutta" node-id="501343">
                    <span class="subhead ct_sutta">338. ඵුස ජාතකය</span>
                    <div class="subhead-contents">
                        <div class="paragraph" para="149">
                            <span class="paranum">149</span>
                            <div class="bodytext">“මීයන්ට වී පොතු ප්‍රකටය. සහල්ද ප්‍රකටය. බොල් පොතු හැර සහල් කන්නාහුය.</div>
                        </div>
                        <div class="paragraph" para="150">
                            <span class="paranum">150</span>
                            <div class="bodytext">“උයනෙහිදී කරණලද යම් මන්ත්‍රණයක් ඇද්ද, ගමෙහිදී කරණලද යම් ඒ රහස් කීමක් ඇද්ද, මෙසේද යම් මේ පහර දීමට අවකාශ සෙවීමක් ඇද්ද, මෙයද මා විසින් දන්නාලදී.</div>
                        </div>
                        <div class="paragraph" para="151">
                            <span class="paranum">151</span>
                            <div class="bodytext">“පියවූ වඳුරා ස්වභාවයෙන් උපන්නාවූ ළදරුවූම පුත්‍රයාගේ අණ්ඩකොෂය දත්වලින් සිඳින්නේලු.</div>
                        </div>
                        <div class="paragraph" para="152">
                            <span class="paranum">152</span>
                            <div class="bodytext">“අබ කෙතෙහි අන්ධවූ එළුදෙනක මෙන් ඔබමොබ බලා පෙරලෙන්නෙහිය යන යමක් ඇද්ද මෙයද යම්බඳුවූ මෙතෙම සයනයට හොවීද, මේ කාරණයද මා විසින් දන්නාලදී.”</div>
                        </div>
                    </div>
                    <div class="centre ct_sutta ending">ථුසජාතකං අට්ඨමං.</div>
                </div>
                <div class="subhead ct_sutta" node-id="501344">
                    <span class="subhead ct_sutta">339. බාවේරු ජාතකය</span>
                    <div class="subhead-contents">
                        <div class="paragraph" para="153">
                            <span class="paranum">153</span>
                            <div class="bodytext">“කුටුම්බිය ඇත්තාවූ මියුරු හඬ ඇති, මොණරාගේ නොදැක්මෙන් එහි මිනිස්සු කව්ඩාට මාංශයෙන්ද, ඵලයෙන්ද පිදූහ.</div>
                        </div>
                        <div class="paragraph" para="154">
                            <span class="paranum">154</span>
                            <div class="bodytext">“යම් කලෙක්හි මියුරු හඬ ඇති මොණරා බාවේරු නම් පෙදෙසට ආයේද, එකල්හි ලාභයද සත්කාරයද කවුඩාට පිරිහුනේය.</div>
                        </div>
                        <div class="paragraph" para="155">
                            <span class="paranum">155</span>
                            <div class="bodytext">ධර්මරාජාණන්වූ ලොව බබුළුවන්නාවූ සර්වඥයන් වහන්සේ යම්තාක් නූපදීද, ඒතාක් කල් අන්‍ය තීර්ථකවූ බොහෝවූ මහණ බමුණන් ලෝවැස්සෝ පිදූහ.”</div>
                        </div>
                        <div class="paragraph" para="156">
                            <span class="paranum">156</span>
                            <div class="bodytext">“බ්‍රහ්ම ස්වරයෙන් යුක්තවූ සර්වඥන් වහන්සේ යම් කලෙක්හි චතුස්සත්‍ය ධර්මය දේශනා කළසේක්ද, එකල්හි ලාභයද, සත්කාරයද තීර්ථකයන්ට පිරිහුණේයයි” වදාළේය.</div>
                        </div>
                    </div>
                    <div class="centre ct_sutta ending">බාවෙරුජාතකං නවමං.</div>
                </div>
                <div class="subhead ct_sutta" node-id="501345">
                    <span class="subhead ct_sutta">340. විසය්හ ජාතකය</span>
                    <div class="subhead-contents">
                        <div class="paragraph" para="157">
                            <span class="paranum">157</span>
                            <div class="bodytext">“විසය්හය, මින් පෙර දන් දුන්නේය. දෙන්නාවූද, තොපගේ වස්තු විනාශ ස්වභාවය විය. මින් මතු ඉදින් දානය නොදෙන්නේ නම් දීමෙන් වළක්නාවූ තොපට සම්පත් පෙර මෙන් ඇතිවන්නාහ.</div>
                        </div>
                        <div class="paragraph" para="158">
                            <span class="paranum">158</span>
                            <div class="bodytext">“දහසක් ඇස් ඇත්තාවූ අධිපතිවූ ඉතා දිළිඳුවූද, ආර්යයා විසින් ලාමක ක්‍රියාවක් නොකටයුතුයයි කීහ. යමෙකුගේ වස්තුව හේතුකොටගෙණ ශ්‍රද්ධාවහරිමුද, ඒ වස්තුව නොවේවා.</div>
                        </div>
                        <div class="paragraph" para="159">
                            <span class="paranum">159</span>
                            <div class="bodytext">“ශක්‍රය, යම් මාර්ගයකින් එක් රථයක්යේද, ඒ මාර්ගයෙන්ම අනික් රථයෙක් යන්නේය. එමෙන්ම පෙර මා විසින් තබන ලද දන්වැට දියුනුවට පැමිණේවා.</div>
                        </div>
                        <div class="paragraph" para="160">
                            <span class="paranum">160</span>
                            <div class="bodytext">ඉදින් වස්තුව ඇතිවන්නේ නම් දන්දෙමු වස්තු නැතිකල්හි කුමක් දෙම්ද, මෙසේ අනාථවූද මම දීමට පමා නොවෙමියි” කීයේය.</div>
                        </div>
                    </div>
                    <div class="centre ct_sutta ending">විසය්හජාතකං දසමං.</div>
                </div>
            </div>
            <div class="centre ct_vagga ending">කොකිලවග්ගො 
                
                
                <span class="note">(කොකාලිකවග්ගො (ක.))</span> චතුත්ථො.
            
            
            </div>
            <div class="paragraph udana" para="udana"></div>
        </div>
        <div class="title ct_vagga" node-id="50135">
            <span class="title ct_vagga">5. චුල්ලකුණාල වර්ගය</span>
            <div class="title-contents">
                <div class="subhead ct_sutta" node-id="501346">
                    <span class="subhead ct_sutta">341. කණ්ඩරී ජාතකය</span>
                    <div class="subhead-contents">
                        <div class="paragraph" para="161">
                            <span class="paranum">161</span>
                            <div class="bodytext">“මිනිසුන්ගේ ඇල්ම කරන්නාවූ නොයෙක් සිතිවිලි ඇත්තාවූ නිග්‍රහකොට හික්මවිය නොහැක්කාවූ ස්ත්‍රීන් කෙරෙහි විශ්වාස නොකරන්නේය. ඉදින් සියලු ස්ත්‍රීහු තමන් විසින් අප්‍රිති කරවන්නාහු නමුදු තොටුපලවල් හා සමානවන්නාහ.</div>
                        </div>
                        <div class="paragraph" para="162">
                            <span class="paranum">162</span>
                            <div class="bodytext">“කණ්ඩරීනම් රජු හා කින්නරා නම් බිසව යන දෙදෙනාට ඒකාන්තයෙන් යම් රාගයක්වීද, එය දැක සියලු ස්ත්‍රීහු ස්වකීය ගෘහයෙහි නො ඇලෙත් යයි දතයුතුයි. එසේමැයි ඒ කණ්ඩරීනම් රජුගේ භාර්යාතොමෝ පිළෙකුවූ අන් පුරුෂයෙකු දැක එබඳුවූ ඒ රජහු හැර (එකතුවූයේය.)</div>
                        </div>
                        <div class="paragraph" para="163">
                            <span class="paranum">163</span>
                            <div class="bodytext">“අත්‍යන්තයෙන් කාමයට අනුව ගියාවූ බක නම් රජුගේද, පාවාරික නම් රජුගේද භාර්යාව තමාගේ වසඟයෙහි පවත්නහු (හෙවත්) කීකරු මෙහෙකරන්නෙකු සමග අනාචාරයෙහි හැසුරුනේය. ස්ත්‍රී නම් ස්වකීය පුරුෂයාගෙන් අන්‍යවූ කවරෙකු නමුත් ඉක්ම නොපවතියි.</div>
                        </div>
                        <div class="paragraph" para="164">
                            <span class="paranum">164</span>
                            <div class="bodytext">“සියලු ලොවට අධිපතිවූ බ්‍රහ්මදත්ත නම් රජහුගේ පිංගියානි නම් කාමයන් ප්‍රාර්ථනා කරන්නාවූ ප්‍රියවූ භාර්යා තොමෝ කීකරුව මෙහෙ කරන්නෙකු සමග අනාචාර කෙළේය.  ඕතොමෝ ඔහුද ඒ අගබිසෝ තනතුරදැයි යන දෙකටම නොපැමිණියේය. හෙවත් දෙකින්ම පිරිහුනේයයි” කීයේය.</div>
                        </div>
                    </div>
                    <div class="centre ct_sutta ending">කණ්ඩරීජාතකං 
                        
                        
                        <span class="note">(කින්නරීජාතකං (ක. සී. ක.), කුණ්ඩලිකජාතකං (ස්‍යා.))</span> පඨමං.
                    
                    
                    </div>
                </div>
                <div class="subhead ct_sutta" node-id="501347">
                    <span class="subhead ct_sutta">342. වානර ජාතකය</span>
                    <div class="subhead-contents">
                        <div class="paragraph" para="165">
                            <span class="paranum">165</span>
                            <div class="bodytext">“එම්බා ජලය, ජලයෙන් ගොඩට නැගෙන්නට ඒකාන්තයෙන් සමර්ථවීමි. දැන් මම නැවත තාගේ වසඟබවට නොයමි.</div>
                        </div>
                        <div class="paragraph" para="166">
                            <span class="paranum">166</span>
                            <div class="bodytext">“මුහුදක් වැනිවූ ගංගාවගේ එතෙර යම් ගෙඩි වර්ග ඇද්ද, එයින් කම්නැත. මේ අඹවලටද, දඹවලටද, වැල, වරකාවලටද වඩා මාගේ දිඹුල්ඵල උතුම්වේ.</div>
                        </div>
                        <div class="paragraph" para="167">
                            <span class="paranum">167</span>
                            <div class="bodytext">“යමෙක් වනාහි උපන්නාවූ අර්ථය වහාම දැන නොගණීද හෙතෙම සතුරන්ගේ වසඟයට පැමිණේ. පසුව තැවීමටද පැමිණේ.</div>
                        </div>
                        <div class="paragraph" para="168">
                            <span class="paranum">168</span>
                            <div class="bodytext">“යමෙක් වනාහි උපන්නාවූ අර්ථය වහාම දැනගණීද හෙතෙම සතුරන්ගේ පීඩාවෙන් මිදෙන්නේය. පසුව තැවීමටද නොපැමිණෙන්නේයයි” කීයේය.</div>
                        </div>
                    </div>
                    <div class="centre ct_sutta ending">වානරජාතකං දුතියං.</div>
                </div>
                <div class="subhead ct_sutta" node-id="501348">
                    <span class="subhead ct_sutta">343. කුන්තනී ජාතකය</span>
                    <div class="subhead-contents">
                        <div class="paragraph" para="169">
                            <span class="paranum">169</span>
                            <div class="bodytext">“රජ, ඔබගේ ගෙහි නිරන්තරයෙන් සත්කාර කරණලද්දී, පුදනලද්දී විසුවෙමු. දැන් ඔබම (මා දරුවන් නොරැක්ම) කෙළෙහි එබැවින් මම යෙමි.</div>
                        </div>
                        <div class="paragraph" para="170">
                            <span class="paranum">170</span>
                            <div class="bodytext">“යමෙක් ඒකාන්තයෙන් වරද අනුන් තමහට කළ කල්හි නැවත වරද තමා විසින් අනුන්ට කළ කල්හි එය දනීද, මෙසේ  “ඒ වෛරය සංසිඳේ කොස්ළිහිණිය, මෙහි වසව. නොයව,</div>
                        </div>
                        <div class="paragraph" para="171">
                            <span class="paranum">171</span>
                            <div class="bodytext">“රාජොත්තමය, අනුන් විසින් පුද්ගලයෙක්ද පෙළන ලද යමෙක් පීඩා කෙරේනම් ඔහුගේද මිත්‍රභාවය නැවත නොගැලපේ. මාගේ හෘදය මෙහි විසීමට නොඅනුදනියි.” එහෙයින් යන්නෙම්මය.</div>
                        </div>
                        <div class="paragraph" para="172">
                            <span class="paranum">172</span>
                            <div class="bodytext">“අනුන් විසින් උපකාර කරණලද පුද්ගලයාගේද, උපකාර කරන්නාගේද, මිත්‍රභාවය නැවත ගැළපේ, එයද ප්‍රාඥයන්ගේය අඥානයන්ගේ නොවෙයි. කුන්තණිය මෙහි වාසය කරව, නොයවයි” කීයේය.</div>
                        </div>
                    </div>
                    <div class="centre ct_sutta ending">කුන්තිනීජාතකං තතියං.</div>
                </div>
                <div class="subhead ct_sutta" node-id="501349">
                    <span class="subhead ct_sutta">344. අම්බචොර ජාතකය</span>
                    <div class="subhead-contents">
                        <div class="paragraph" para="173">
                            <span class="paranum">173</span>
                            <div class="bodytext">“යම් තැනැත්තියක් තාගේ අඹ සොරාගත්තීද,  ඕතොමෝ යම්පුරුෂයෙක් බොරු කොල</div>
                            <div class="bodytext">ගෙණ හිස නිල් කිරීමෙන් සරසාද, අඬුවෙන් සුදුකෙස් උදුරා වෙහෙසේද, එසේ වූවහුගේ වසඟබවට පැමිණේවා.</div>
                        </div>
                        <div class="paragraph" para="174">
                            <span class="paranum">174</span>
                            <div class="bodytext">“යම් ස්ත්‍රියක් තොපගේ අඹ සොරාගත්තීද,  ඕ තොමෝ උත්පත්තියෙන් විසි අවුරුද්දකට හෝ පස්විසි අවුරුද්දකට හෝ විසිනව අවුරුද්දකට හෝ පැමිණ එබඳු වයස් ඇත්තී, වල්ලභයෙකු ලබාවා.</div>
                        </div>
                        <div class="paragraph" para="175">
                            <span class="paranum">175</span>
                            <div class="bodytext">“යම් ස්ත්‍රියක් තාගේ අඹ සොරා ගත්තීද,  ඕතොමෝ අභිසාරිකාවූවා තනිව දික්වූ මග යේවා. සලකුණු කී ස්ථානයෙහි ස්වාමියා නොදකීවා.</div>
                        </div>
                        <div class="paragraph" para="176">
                            <span class="paranum">176</span>
                            <div class="bodytext">“යම් ස්ත්‍රියක් තාගේ අඹ පැහැරගත්තීද,  ඕතොමෝ මනාව හැඳි වස්ත්‍ර ඇත්තී පැළැඳි මල්දම් ඇත්තී ගැල්වූ සඳුන් කල්ක ඇත්තී සැරසුනී හුදකලාව යහනෙහි සයනය කෙරේවායි” කීයේය.</div>
                        </div>
                    </div>
                    <div class="centre ct_sutta ending">අම්බජාතකං 
                        
                        
                        <span class="note">(අම්බචොරජාතකං (ක. සී. පී.))</span> චතුත්ථං.
                    
                    
                    </div>
                </div>
                <div class="subhead ct_sutta" node-id="501350">
                    <span class="subhead ct_sutta">345. ගජකුම්භ ජාතකය</span>
                    <div class="subhead-contents">
                        <div class="paragraph" para="177">
                            <span class="paranum">177</span>
                            <div class="bodytext">“පවලකය, යම් කලෙක්හි වනය පාවක නම්වූද කෘෂ්ණා වර්තනී නම් වූද ගින්න දවාද එසේ වූ කල්හි මදවූ වීර්ය ඇත්තේ කෙසේ නම් කරන්නෙහිද,</div>
                        </div>
                        <div class="paragraph" para="178">
                            <span class="paranum">178</span>
                            <div class="bodytext">“ගස් සිදුරුද පොළොවෙහි විවරයෝද බොහෝවෙත්. ඉදින් ඔවුන් කරා නොපැමිණිය හැකි වෙමුනම් අපට කාලක්‍රියාව වන්නේය.</div>
                        </div>
                        <div class="paragraph" para="179">
                            <span class="paranum">179</span>
                            <div class="bodytext">“යමෙක් හෙමින් කටයුතු කාලයෙහි ශීඝ්‍රව කෙරේද, ශීඝ්‍රව කටයුතු කාලයෙහි හෙමින් කටයුතු කෙරේද, හෙතෙම ඇක්ම වියලී තල් පතක් මෙන් තමාට වන අභිවෘද්ධිය නසයි.</div>
                        </div>
                        <div class="paragraph" para="180">
                            <span class="paranum">180</span>
                            <div class="bodytext">“යමෙක් සෙමින් කටයුතු කාලයෙහි සෙමින් කටයුතු කෙරේද, වහා කටයුතු කාලයෙහි වහා කටයුතු කෙරේද, හෙතෙම රාත්‍රියෙහි කෘෂ්ණ ශුක්ළ පක්ෂ වශයෙන් බෙදෙන්නාවූ චන්ද්‍රයා මෙන් ඔහුගේ සිතේ අදහස සම්පූර්ණවේ”යයි කීයේය.</div>
                        </div>
                    </div>
                    <div class="centre ct_sutta ending">ගජකුම්භජාතකං පඤ්චමං.</div>
                </div>
                <div class="subhead ct_sutta" node-id="501351">
                    <span class="subhead ct_sutta">346. කේශව ජාතකය</span>
                    <div class="subhead-contents">
                        <div class="paragraph" para="181">
                            <span class="paranum">181</span>
                            <div class="bodytext">“සියලු කාම සම්පත්තියෙන් සමෘද්ධවූ අපගේ රජ්ජුරුවන් හැරදමා කේශව නම් භාග්‍යවත් තාපසතෙමේ කප්ප නම් තව්සාගේ ආශ්‍රමයෙහි කෙසේ නම් ඇලේද,</div>
                        </div>
                        <div class="paragraph" para="182">
                            <span class="paranum">182</span>
                            <div class="bodytext">“නාරදය, කප්ප නම් තව්සාගේ මිහිරිවූ සිත්කළුවූ යහපත් වචනද මනහරවූ වෘක්ෂද විද්‍යමානවෙත්. මොව්හු මා සිත් අලවත්.</div>
                        </div>
                        <div class="paragraph" para="183">
                            <span class="paranum">183</span>
                            <div class="bodytext">“පිරිසිදුවූ මාංශ රශයෙන් යුක්තවූ ඇල්සාලේ බත අනුභව කෙළේය. ලුනු නැති බොඩහමු හූරුහැල් කෙසේ නම් සතුටු කෙරේද,</div>
                        </div>
                        <div class="paragraph" para="184">
                            <span class="paranum">184</span>
                            <div class="bodytext">“විශ්වාස බවට පැමිණියේ යම්හෙයකින් අමධුරවූද, නොහොත් මධුරවූද මඳවූ හෝ නොහොත් බොහෝවූ හෝ භොජනය අනුභව කරන්නේද, (ඒ භොජනය මධුරවේ) කුමක් හෙයින්දයත්, රසයෝ විශ්වාසය උතුම්කොට ඇත්තාහු වෙත් යයි” කීයේය.</div>
                        </div>
                    </div>
                    <div class="centre ct_sutta ending">කෙසවජාතකං 
                        
                        
                        <span class="note">(කෙසීජාතකං (ක.))</span> ඡට්ඨං.
                    
                    
                    </div>
                </div>
                <div class="subhead ct_sutta" node-id="501352">
                    <span class="subhead ct_sutta">347. අයකූට ජාතකය</span>
                    <div class="subhead-contents">
                        <div class="paragraph" para="185">
                            <span class="paranum">185</span>
                            <div class="bodytext">“ඉතා මහත්වූ කුළුගෙඩිය ඔසවාගෙණ ඒ තෝ අහසෙහි සිටිනේය. තෝ මාගේ රක්ෂාව පිණිස දැන් නියුක්ත වූයේ වෙහිද, (නොහොත්) මාගේ වධය පිණිස සිතන්නෙහිද,</div>
                        </div>
                        <div class="paragraph" para="186">
                            <span class="paranum">186</span>
                            <div class="bodytext">“රජ මම මෙහි තොපගේ වධය පිණිස මෙහෙයන ලද්දේ වෙමි. තා දෙවතාවන්ට රජවූ ඉන්ද්‍රතෙමේද රක්ෂා කරයි. එහෙයින් තාගේ මුදුන නොපලමි.</div>
                        </div>
                        <div class="paragraph" para="187">
                            <span class="paranum">187</span>
                            <div class="bodytext">“ඉදින් වනාහි දෙවියන්ට අධිපතිවූ මඝවන්තු නම් ඇති සුජාත නම් අසුර කන්‍යාවට ස්වාමිවූ දිව්‍යරාජතෙම මා රක්ෂා කෙරේනම් සියලු පිශාචයෝ හඬත්වා. රාක්ෂසයින්ට භය නොවෙමි.</div>
                        </div>
                        <div class="paragraph" para="188">
                            <span class="paranum">188</span>
                            <div class="bodytext">“සියලු කුම්භාණ්ඩයෝද පාංශු පිශාචකයෝද කැමති පරිද්දෙන් හඬත්වා. මා සමග යුද්ධයට පාංශු පිශාචකයෝ නොපොහොසත්හ. ඒ වෙහෙස කිරීම මහත්වේයයි” කීයේය.</div>
                        </div>
                    </div>
                    <div class="centre ct_sutta ending">අයකූටජාතකං සත්තමං.</div>
                </div>
                <div class="subhead ct_sutta" node-id="501353">
                    <span class="subhead ct_sutta">348. අරඤ්ඤ ජාතකය</span>
                    <div class="subhead-contents">
                        <div class="paragraph" para="189">
                            <span class="paranum">189</span>
                            <div class="bodytext">“පියාණෙනි, මම වනයෙන් ගමට පැමිණ කෙබඳු සිල් ඇති කෙබඳු ව්‍රත ඇති පුරුෂයෙකු සේවනය කරන්නෙම්දැයි විචාරණ ලද්දෙහි එය මට කියව.</div>
                        </div>
                        <div class="paragraph" para="190">
                            <span class="paranum">190</span>
                            <div class="bodytext">“පුත්‍රය, යමෙක් තා විශ්වාස කරන්නේද, තාගේ විශ්වාසයද කැමතිවන්නේද තාගේ වචනය අසනු කැමැත්තේද, තට ඉවසාද, මෙයින් ගියේ ඔහු සේවනය කරමි.</div>
                        </div>
                        <div class="paragraph" para="191">
                            <span class="paranum">191</span>
                            <div class="bodytext">“යමෙකුගේ කයින්ද, වචනයෙන්ද, සිතින්ද නපුරු කොට කරණලද්දක් නැද්ද, ඒ පුද්ගලයා මෙයින් ගියේ ලෙහි වැඩි පුතෙකු මෙන් පිහිටා සේවනය කරව.</div>
                        </div>
                        <div class="paragraph" para="192">
                            <span class="paranum">192</span>
                            <div class="bodytext">“පුත්‍රය, කහපාට ගෑමක් මෙන් අස්ථිරවූ වානරයෙකුගේ මෙන් චඤ්චලවූ සිත් ඇති මොහොතකින් ඇලීම නොඇලීම ස්වභාවකොට ඇති එබඳුවූ පුරුෂයා ඉදින් සියලු දඹදිව මිනිසුන් හිස්වන්නේවී නමුත් සේවනය නොකරවයි” කීයේය.</div>
                        </div>
                    </div>
                    <div class="centre ct_sutta ending">අරඤ්ඤජාතකං අට්ඨමං.</div>
                </div>
                <div class="subhead ct_sutta" node-id="501354">
                    <span class="subhead ct_sutta">349. සන්ධිභෙදක ජාතකය</span>
                    <div class="subhead-contents">
                        <div class="paragraph" para="193">
                            <span class="paranum">193</span>
                            <div class="bodytext">“රථාචාර්යය, ස්ත්‍රීන් කෙරෙහිද මොවුන් දෙදෙනාගේ සමාන බවක් නොමැත. ගොදුරුවලද, සමාන බවක් නැත්තේය. එතකුදු වුවත් මේ මිත්‍ර භෙද කරන්නාවූ දුෂ්ට හිවලාගේ යම්තාක් මනාකොට කරණ ලද සිතිවිල්ල බලව.</div>
                        </div>
                        <div class="paragraph" para="194">
                            <span class="paranum">194</span>
                            <div class="bodytext">“ප්‍රිය ශුන්‍යව පවත්නා යම් තැනෙක්හි වෘෂභයාද සිංහයාද, සිවල්ලු කත්ද, මාංශයෙහි තියුණුවූ කඩුවක් මෙන් ප්‍රිය ශුන්‍ය වචනය මිත්‍රභාවය පෙරළයි.</div>
                        </div>
                        <div class="paragraph" para="195">
                            <span class="paranum">195</span>
                            <div class="bodytext">“රථාචාර්යය, යම් මේ දෙදෙනාගේ මර නින්ද දක්නෙහිද, එපරිද්දෙන් මිත්‍ර භෙද කරන්නාවූ කේලාම් කියන්නහුගේ වචනය යමෙක් දනීද, හෙතෙම මෙබඳුවූ මරනින්දෙහි නිදයි.</div>
                        </div>
                        <div class="paragraph" para="196">
                            <span class="paranum">196</span>
                            <div class="bodytext">“රථාචාර්යය, මිත්‍රභෙද කරන්නහුගේ වචනය යම් කෙනෙක් පිළිනොගනිද්ද, ඒ ජනයෝ ස්වර්ගයට ගියාවූ මිනිසුන් මෙන් සැපය වඩත්යයි” කීයේය.</div>
                        </div>
                    </div>
                    <div class="centre ct_sutta ending">සන්ධිභෙදජාතකං නවමං.</div>
                </div>
                <div class="subhead ct_sutta" node-id="501355">
                    <span class="subhead ct_sutta">350. දේවතාපඤ්ච ජාතකය</span>
                    <div class="subhead-contents">
                        <div class="paragraph" para="197">
                            <span class="paranum">197</span>
                            <div class="bodytext">“රාජය, පා වලින්ද ගසයි. මුහුණටද පහර දෙයි. ඒකාන්තයෙන් හෙතෙම ප්‍රියවේ. එයින් කවරෙකු දන්නෙහිද,</div>
                        </div>
                        <div class="paragraph" para="198">
                            <span class="paranum">198</span>
                            <div class="bodytext">“රජ්ජුරුවෙනි, කැමති පරිද්දෙන් ආක්‍රොශ කෙරෙයි. ඔහුට ආක්‍රොශ පැමිණීමද නොකැමතිවේ. ඒකාන්තයෙන් හෙතෙම ප්‍රියයෙක්වේ. ඒ කාරණයෙන් ඔහු කවරෙකුයයි දන්නෙහිද,</div>
                        </div>
                        <div class="paragraph" para="199">
                            <span class="paranum">199</span>
                            <div class="bodytext">“රජ්ජුරුවෙනි, නොවූ දෙයින් පහත්කොට කියයි. බොරුවෙන් සිහිකරවන්නේය. ඒකාන්තයෙන් හෙතෙම ප්‍රියයෙක්වේ. ඒ කාරණයෙන් ඔහු කවරෙකුයයි දක්නෙහිද,</div>
                        </div>
                        <div class="paragraph" para="200">
                            <span class="paranum">200</span>
                            <div class="bodytext">“දේවයෙනි, ආහාරයද, පානයද ගෙණ යන්නාවූ වස්ත්‍රද සයනාසනද ඒකාන්තයෙන් හැරගෙණ යන්නාවූ ඔව්හු ඒකාන්තයෙන් ප්‍රියවෙත්. ඒ කාරණයෙන් ප්‍රියවන්නහු කවරෙකුයයි දක්නෙහිදැයි” කීයේය.</div>
                        </div>
                    </div>
                    <div class="centre ct_sutta ending">දෙවතාපඤ්හජාතකං දසමං.</div>
                </div>
            </div>
            <div class="centre ct_vagga ending">චූළකුණාලවග්ගො පඤ්චමො.</div>
            <div class="paragraph udana" para="udana"></div>
        </div>
    </div>
    <div class="centre ct_nipatha ending">චතුක්කනිපාතං නිට්ඨිතං.</div>
    <div class="paragraph udana" para="udana"></div>
</div>
<!--pulled up-->