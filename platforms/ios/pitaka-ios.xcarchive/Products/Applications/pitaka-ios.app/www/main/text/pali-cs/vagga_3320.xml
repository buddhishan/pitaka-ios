<div class="chapter ct_vagga" node-id="33200">
    <span class="chapter ct_vagga">(11). රාගපෙය්‍යාලං</span>
    <div class="chapter-contents">
        <div class="paragraph" para="117">
            <span class="paranum">117</span>
            <div class="bodytext"> ‘‘රාගස්ස 
                <pb ed="T" n="4.0360"/>
                <pb ed="M" n="3.0161"/>
                <pb ed="V" n="3.0168"/>, භික්ඛවෙ, අභිඤ්ඤාය අට්ඨ ධම්මා භාවෙතබ්බා. කතමෙ අට්ඨ? සම්මාදිට්ඨි, සම්මාසඞ්කප්පො, සම්මාවාචා, සම්මාකම්මන්තො, සම්මාආජීවො, සම්මාවායාමො, සම්මාසති, සම්මාසමාධි - රාගස්ස, භික්ඛවෙ, අභිඤ්ඤාය ඉමෙ අට්ඨ ධම්මා භාවෙතබ්බා’’ති.
            </div>
        </div>
        <div class="paragraph" para="118">
            <span class="paranum">118</span>
            <div class="bodytext"> ‘‘රාගස්ස, භික්ඛවෙ, අභිඤ්ඤාය අට්ඨ ධම්මා භාවෙතබ්බා. කතමෙ අට්ඨ? අජ්ඣත්තං රූපසඤ්ඤී බහිද්ධා රූපානි පස්සති පරිත්තානි සුවණ්ණදුබ්බණ්ණානි, තානි අභිභුය්‍ය ‘ජානාමි පස්සාමී’ති එවංසඤ්ඤී හොති. අජ්ඣත්තං රූපසඤ්ඤී බහිද්ධා රූපානි පස්සති අප්පමාණානි සුවණ්ණදුබ්බණ්ණානි, තානි අභිභුය්‍ය ‘ජානාමි පස්සාමී’ති එවංසඤ්ඤී හොති. අජ්ඣත්තං අරූපසඤ්ඤී බහිද්ධා රූපානි පස්සති පරිත්තානි සුවණ්ණදුබ්බණ්ණානි, තානි අභිභුය්‍ය ‘ජානාමි පස්සාමී’ති එවංසඤ්ඤී හොති. අජ්ඣත්තං අරූපසඤ්ඤී බහිද්ධා රූපානි පස්සති අප්පමාණානි සුවණ්ණදුබ්බණ්ණානි, තානි අභිභුය්‍ය ‘ජානාමි පස්සාමී’ති එවංසඤ්ඤී හොති. අජ්ඣත්තං 
                <pb ed="P" n="4.0349"/> අරූපසඤ්ඤී බහිද්ධා රූපානි පස්සති නීලානි නීලවණ්ණානි නීලනිදස්සනානි නීලනිභාසානි පීතානි පීතවණ්ණානි...පෙ.... ලොහිතකානි ලොහිතකවණ්ණානි...පෙ.... ඔදාතානි ඔදාතවණ්ණානි...පෙ.... ඔදාතනිභාසානි, තානි අභිභුය්‍ය ‘ජානාමි පස්සාමී’ති එවංසඤ්ඤී හොති - රාගස්ස, භික්ඛවෙ, අභිඤ්ඤාය ඉමෙ අට්ඨ ධම්මා භාවෙතබ්බා’’.
            </div>
        </div>
        <div class="paragraph" para="119">
            <span class="paranum">119</span>
            <div class="bodytext"> ‘‘රාගස්ස, භික්ඛවෙ, අභිඤ්ඤාය අට්ඨ ධම්මා භාවෙතබ්බා. කතමෙ 
                <pb ed="T" n="4.0361"/> අට්ඨ? රූපී රූපානි පස්සති, අජ්ඣත්තං අරූපසඤ්ඤී බහිද්ධා රූපානි පස්සති, සුභන්තෙව අධිමුත්තො හොති, සබ්බසො රූපසඤ්ඤානං සමතික්කමා පටිඝසඤ්ඤානං අත්ථඞ්ගමා නානත්තසඤ්ඤානං අමනසිකාරා ‘අනන්තො ආකාසො’ති ආකාසානඤ්චායතනං උපසම්පජ්ජ විහරති, සබ්බසො ආකාසානඤ්චායතනං සමතික්කම්ම ‘අනන්තං විඤ්ඤාණ’න්ති විඤ්ඤාණඤ්චායතනං උපසම්පජ්ජ විහරති, සබ්බසො විඤ්ඤාණඤ්චායතනං සමතික්කම්ම ‘නත්ථි කිඤ්චී’ති ආකිඤ්චඤ්ඤායතනං උපසම්පජ්ජ විහරති, සබ්බසො ආකිඤ්චඤ්ඤායතනං සමතික්කම්ම නෙවසඤ්ඤානාසඤ්ඤායතනං උපසම්පජ්ජ 
                <pb ed="V" n="3.0169"/> විහරති, සබ්බසො නෙවසඤ්ඤානාසඤ්ඤායතනං සමතික්කම්ම සඤ්ඤාවෙදයිතනිරොධං උපසම්පජ්ජ විහරති - රාගස්ස, භික්ඛවෙ, අභිඤ්ඤාය ඉමෙ අට්ඨ ධම්මා භාවෙතබ්බා’’.
            </div>
        </div>
        <div class="paragraph" para="120-146">
            <span class="paranum">120-146</span>
            <div class="bodytext"> ‘‘රාගස්ස 
                <pb ed="M" n="3.0162"/>, භික්ඛවෙ, පරිඤ්ඤාය...පෙ.... පරික්ඛයාය... පහානාය... ඛයාය... වයාය... විරාගාය... නිරොධාය... චාගාය... පටිනිස්සග්ගාය...පෙ.... ඉමෙ අට්ඨ ධම්මා භාවෙතබ්බා’’.
            </div>
        </div>
        <div class="paragraph" para="147-626">
            <span class="paranum">147-626</span>
            <div class="bodytext"> ‘‘දොසස්ස...පෙ.... මොහස්ස... කොධස්ස... උපනාහස්ස... මක්ඛස්ස... පළාසස්ස... ඉස්සාය... මච්ඡරියස්ස 
                <pb ed="P" n="4.0350"/>... මායාය... සාඨෙය්‍යස්ස... ථම්භස්ස... සාරම්භස්ස... මානස්ස... අතිමානස්ස... මදස්ස... පමාදස්ස අභිඤ්ඤාය...පෙ.... පරිඤ්ඤාය... පරික්ඛයාය... පහානාය... ඛයාය... වයාය... විරාගාය... නිරොධාය... චාගාය... පටිනිස්සග්ගාය...පෙ.... ඉමෙ අට්ඨ ධම්මා භාවෙතබ්බා’’ති.
            </div>
        </div>
    </div>
    <div class="centre ct_vagga ending">රාගපෙය්‍යාලං නිට්ඨිතං.</div>
</div>
<chapter-ending/>
<div class="centre ct_book ending">අට්ඨකනිපාතපාළි නිට්ඨිතා.</div>