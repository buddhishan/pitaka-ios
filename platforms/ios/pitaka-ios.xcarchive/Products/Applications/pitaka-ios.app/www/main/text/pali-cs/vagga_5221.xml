<div class="chapter ct_sutta" node-id="52210">
    <span class="chapter ct_sutta">12. චූළවියූහසුත්තනිද්දෙසො</span>
    <div class="chapter-contents">
        <div class="paragraph" para="">
            <div class="bodytext">අථ 
                <pb ed="V" n="0.0209"/> චූළවියූහසුත්තනිද්දෙසං වක්ඛති -
            </div>
        </div>
        <div class="paragraph" para="113">
            <span class="paranum">113</span>
            <div class="gatha">
                <span class="bold">සකං</span>
                <pb ed="T" n="0.0343"/>
                <pb ed="P" n="2.0285"/>
                <span class="bold">සකං දිට්ඨිපරිබ්බසානා, විග්ගය්හ නානා කුසලා වදන්ති;</span>
            </div>
            <div class="gathalast">
                <span class="bold">යො එවං ජානාති</span>
                <span class="note">(එවං පජානාති (සී.))</span>
                <span class="bold">ස වෙදි ධම්මං, ඉදං පටික්කොසමකෙවලී සො.</span>
            </div>
            <div class="bodytext">
                <span class="bold">සකං</span>
                <pb ed="M" n="0.0221"/>
                <span class="bold">සකං දිට්ඨිපරිබ්බසානා</span>ති. සන්තෙකෙ සමණබ්‍රාහ්මණා දිට්ඨිගතිකා; තෙ ද්වාසට්ඨියා දිට්ඨිගතානං අඤ්ඤතරඤ්ඤතරං දිට්ඨිගතං ගහෙත්වා උග්ගහෙත්වා ගණ්හිත්වා පරාමසිත්වා අභිනිවිසිත්වා සකාය සකාය දිට්ඨියා වසන්ති සංවසන්ති ආවසන්ති පරිවසන්ති. යථා අගාරිකා ඝරෙසු වසන්ති, සාපත්තිකා වා ආපත්තීසු වසන්ති, සකිලෙසා වා කිලෙසෙසු වසන්ති; එවමෙව සන්තෙකෙ සමණබ්‍රාහ්මණා දිට්ඨිගතිකා, තෙ ද්වාසට්ඨියා දිට්ඨිගතානං අඤ්ඤතරඤ්ඤතරං දිට්ඨිගතං ගහෙත්වා උග්ගහෙත්වා ගණ්හිත්වා පරාමසිත්වා අභිනිවිසිත්වා සකාය සකාය දිට්ඨියා වසන්ති සංවසන්ති ආවසන්ති පරිවසන්තීති - සකං සකං දිට්ඨිපරිබ්බසානා.
            </div>
            <div class="bodytext">
                <span class="bold">විග්ගය්හ නානා කුසලා වදන්තී</span>ති. 
                <span class="bold">විග්ගය්හා</span>ති ගහෙත්වා උග්ගහෙත්වා ගණ්හිත්වා පරාමසිත්වා අභිනිවිසිත්වා නානා වදන්ති විවිධං වදන්ති අඤ්ඤොඤ්ඤං වදන්ති පුථු 
                <span class="note">(පුථුං (සී.))</span> වදන්ති, න එකං වදන්ති කථෙන්ති භණන්ති දීපයන්ති වොහරන්ති. 
                <span class="bold">කුසලා</span>ති කුසලවාදා 
                <pb ed="T" n="0.0344"/> පණ්ඩිතවාදා ථිරවාදා ඤායවාදා හෙතුවාදා ලක්ඛණවාදා 
                <pb ed="P" n="2.0286"/> කාරණවාදා ඨානවාදා සකාය ලද්ධියාති - විග්ගය්හ නානා කුසලා වදන්ති.
            </div>
            <div class="bodytext">
                <span class="bold">යො එවං ජානාති ස වෙදි ධම්ම</span>න්ති. යො ඉමං 
                <span class="note">(ඉදං (සී. ක.))</span> ධම්මං දිට්ඨිං පටිපදං මග්ගං ජානාති සො ධම්මං වෙදි අඤ්ඤාසි අපස්සි පටිවිජ්ඣීති - යො එවං ජානාති ස වෙදි ධම්මං.
            </div>
            <div class="bodytext">
                <span class="bold">ඉදං පටික්කොසමකෙවලී සො</span>ති. යො ඉමං ධම්මං දිට්ඨිං පටිපදං මග්ගං පටික්කොසති, අකෙවලී 
                <pb ed="V" n="0.0210"/> සො අසමත්තො සො අපරිපුණ්ණො සො හීනො නිහීනො ඔමකො ලාමකො ඡතුක්කො පරිත්තොති - ඉදං පටික්කොසමකෙවලී සො.
            </div>
            <div class="bodytext">තෙනාහ සො නිම්මිතො -</div>
            <div class="gatha">‘‘සකං සකං දිට්ඨිපරිබ්බසානා, විග්ගය්හ නානා කුසලා වදන්ති;</div>
            <div class="gathalast">යො එවං ජානාති ස වෙදි ධම්මං, ඉදං පටික්කොසමකෙවලී සො’’ති.</div>
        </div>
        <div class="paragraph" para="114">
            <span class="paranum">114</span>
            <div class="gatha">
                <span class="bold">එවම්පි විග්ගය්හ විවාදයන්ති, බාලො පරො අක්කුසලොති චාහු;</span>
            </div>
            <div class="gathalast">
                <span class="bold">සච්චො නු වාදො කතමො ඉමෙසං, සබ්බෙව හීමෙ කුසලාවදානා.</span>
            </div>
            <div class="bodytext">
                <span class="bold">එවම්පි</span>
                <pb ed="M" n="0.0222"/>
                <span class="bold">විග්ගය්හ විවාදයන්තී</span>ති. එවං ගහෙත්වා උග්ගහෙත්වා ගණ්හිත්වා පරාමසිත්වා අභිනිවිසිත්වා විවාදයන්ති, කලහං කරොන්ති, භණ්ඩනං 
                <pb ed="T" n="0.0345"/> කරොන්ති, විග්ගහං කරොන්ති, විවාදං කරොන්ති, මෙධගං කරොන්ති - ‘‘න ත්වං ඉමං ධම්මවිනයං ආජානාසි...පෙ.... නිබ්බෙඨෙහි වා සචෙ පහොසී’’ති - එවම්පි විග්ගය්හ විවාදයන්ති.
            </div>
            <div class="bodytext">
                <span class="bold">බාලො පරො අක්කුසලොති චාහූ</span>ති. පරො බාලො හීනො නිහීනො ඔමකො ලාමකො ඡතුක්කො පරිත්තො අකුසලො අවිද්වා අවිජ්ජාගතො අඤ්ඤාණී අවිභාවී දුප්පඤ්ඤොති, එවමාහංසු එවං කථෙන්ති 
                <pb ed="P" n="2.0287"/> එවං භණන්ති එවං දීපයන්ති එවං වොහරන්තීති - බාලො පරො අක්කුසලොති චාහු.
            </div>
            <div class="bodytext">
                <span class="bold">සච්චො නු වාදො කතමො ඉමෙස</span>න්ති. ඉමෙසං සමණබ්‍රාහ්මණානං වාදො කතමො සච්චො තච්ඡො තථො භූතො යාථාවො අවිපරීතොති - සච්චො නු වාදො කතමො ඉමෙසං.
            </div>
            <div class="bodytext">
                <span class="bold">සබ්බෙව හීමෙ කුසලාවදානා</span>ති. සබ්බෙවිමෙ සමණබ්‍රාහ්මණා කුසලවාදා පණ්ඩිතවාදා ථිරවාදා ඤායවාදා හෙතුවාදා ලක්ඛණවාදා කාරණවාදා ඨානවාදා සකාය ලද්ධියාති - සබ්බෙව හීමෙ කුසලාවදානා.
            </div>
            <div class="bodytext">තෙනාහ සො නිම්මිතො -</div>
            <div class="gatha">‘‘එවම්පි විග්ගය්හ විවාදයන්ති, බාලො පරො අක්කුසලොති චාහු;</div>
            <div class="gathalast">සච්චො නු වාදො කතමො ඉමෙසං, සබ්බෙව හීමෙ කුසලාවදානා’’ති.</div>
        </div>
        <div class="paragraph" para="115">
            <span class="paranum">115</span>
            <div class="gatha">
                <span class="bold">පරස්ස</span>
                <pb ed="V" n="0.0211"/>
                <span class="bold">චෙ ධම්මමනානුජානං, බාලොමකො හොති නිහීනපඤ්ඤො;</span>
            </div>
            <div class="gathalast">
                <span class="bold">සබ්බෙව</span>
                <pb ed="T" n="0.0346"/>
                <span class="bold">බාලා සුනිහීනපඤ්ඤා, සබ්බෙවිමෙ දිට්ඨිපරිබ්බසානා.</span>
            </div>
            <div class="bodytext">
                <span class="bold">පරස්ස චෙ ධම්මමනානුජාන</span>න්ති. පරස්ස ධම්මං දිට්ඨිං පටිපදං මග්ගං අනානුජානන්තො අනානුපස්සන්තො අනානුමනන්තො අනානුමඤ්ඤන්තො අනානුමොදන්තොති - පරස්ස චෙ ධම්මමනානුජානං.
            </div>
            <div class="bodytext">
                <span class="bold">බාලොමකො</span>
                <pb ed="M" n="0.0223"/>
                <span class="bold">හොති නිහීනපඤ්ඤො</span>ති. පරො බාලො හොති හීනො නිහීනො ඔමකො ලාමකො ඡතුක්කො පරිත්තො, හීනපඤ්ඤො නිහීනපඤ්ඤො ඔමකපඤ්ඤො ලාමකපඤ්ඤො ඡතුක්කපඤ්ඤො පරිත්තපඤ්ඤොති - බාලොමකො හොති නිහීනපඤ්ඤො.
            </div>
            <div class="bodytext">
                <span class="bold">සබ්බෙව බාලා සුනිහීනපඤ්ඤා</span>ති. සබ්බෙවිමෙ සමණබ්‍රාහ්මණා බාලා හීනා නිහීනා ඔමකා ලාමකා ඡතුක්කා පරිත්තා, සබ්බෙව හීනපඤ්ඤා නිහීනපඤ්ඤා ඔමකපඤ්ඤා 
                <pb ed="P" n="2.0288"/> ලාමකපඤ්ඤා ඡතුක්කපඤ්ඤා පරිත්තපඤ්ඤාති - සබ්බෙව බාලා සුනිහීනපඤ්ඤා.
            </div>
            <div class="bodytext">
                <span class="bold">සබ්බෙවිමෙ දිට්ඨිපරිබ්බසානා</span>ති. සබ්බෙවිමෙ සමණබ්‍රාහ්මණා දිට්ඨිගතිකා; තෙ ද්වාසට්ඨියා දිට්ඨිගතානං අඤ්ඤතරඤ්ඤතරං දිට්ඨිගතං ගහෙත්වා 
                <pb ed="T" n="0.0347"/> උග්ගහෙත්වා ගණ්හිත්වා පරාමසිත්වා අභිනිවිසිත්වා සකාය සකාය දිට්ඨියා වසන්ති සංවසන්ති ආවසන්ති පරිවසන්ති. යථා අගාරිකා වා ඝරෙසු වසන්ති, සාපත්තිකා වා ආපත්තීසු වසන්ති, සකිලෙසා වා කිලෙසෙසු වසන්ති; එවමෙව සබ්බෙවිමෙ සමණබ්‍රාහ්මණා දිට්ඨිගතිකා...පෙ.... පරිවසන්තීති - සබ්බෙවිමෙ දිට්ඨිපරිබ්බසානා.
            </div>
            <div class="bodytext">තෙනාහ භගවා -</div>
            <div class="gatha">‘‘පරස්ස චෙ ධම්මමනානුජානං, බාලොමකො හොති නිහීනපඤ්ඤො;</div>
            <div class="gathalast">සබ්බෙව බාලා සුනිහීනපඤ්ඤා, සබ්බෙවිමෙ දිට්ඨිපරිබ්බසානා’’ති.</div>
        </div>
        <div class="paragraph" para="116">
            <span class="paranum">116</span>
            <div class="gatha">
                <span class="bold">සන්දිට්ඨියා චෙව නවීවදාතා,</span>
                <span class="note">(චෙවනවෙවදාතා (සී.), චෙ පන විවදාතා (ස්‍යා.))</span>
                <span class="bold">සංසුද්ධපඤ්ඤා කුසලා මුතීමා;</span>
            </div>
            <div class="gathalast">
                <span class="bold">න තෙසං කොචි පරිහීනපඤ්ඤො, දිට්ඨී හි තෙසම්පි තථා සමත්තා.</span>
            </div>
            <div class="bodytext">
                <span class="bold">සන්දිට්ඨියා චෙව නවීවදාතා</span>ති. සකාය දිට්ඨියා සකාය ඛන්තියා සකාය රුචියා සකාය 
                <pb ed="V" n="0.0212"/> ලද්ධියා අනවීවදාතා අවොදාතා අපරියොදාතා සංකිලිට්ඨා සංකිලෙසිකාති - සන්දිට්ඨියා චෙව නවීවදාතා.
            </div>
            <div class="bodytext">
                <span class="bold">සංසුද්ධපඤ්ඤා</span>
                <pb ed="P" n="2.0289"/>
                <span class="bold">කුසලා මුතීමා</span>ති. සුද්ධපඤ්ඤා විසුද්ධපඤ්ඤා පරිසුද්ධපඤ්ඤා වොදාතපඤ්ඤා පරියොදාතපඤ්ඤා. අථ වා සුද්ධදස්සනා විසුද්ධදස්සනා පරිසුද්ධදස්සනා 
                <pb ed="M" n="0.0224"/> වොදාතදස්සනා පරියොදාතදස්සනාති - සංසුද්ධපඤ්ඤා. 
                <span class="bold">කුසලා</span>ති කුසලා පණ්ඩිතා පඤ්ඤවන්තො ඉද්ධිමන්තො ඤාණිනො විභාවිනො මෙධාවිනොති - සංසුද්ධපඤ්ඤා කුසලා. 
                <span class="bold">මුතීමා</span>ති මුතිමා පණ්ඩිතා පඤ්ඤවන්තො ඉද්ධිමන්තො ඤාණිනො 
                <pb ed="T" n="0.0348"/> විභාවිනො මෙධාවිනොති - සංසුද්ධපඤ්ඤා කුසලා මුතීමා.
            </div>
            <div class="bodytext">
                <span class="bold">තෙසං න කොචි පරිහීනපඤ්ඤො</span>ති. තෙසං සමණබ්‍රාහ්මණානං න කොචි හීනපඤ්ඤො නිහීනපඤ්ඤො ඔමකපඤ්ඤො ලාමකපඤ්ඤො ඡතුක්කපඤ්ඤො පරිත්තපඤ්ඤො අත්ථි. සබ්බෙව සෙට්ඨපඤ්ඤා විසිට්ඨපඤ්ඤා පාමොක්ඛපඤ්ඤා උත්තමපඤ්ඤා පවරපඤ්ඤාති - තෙසං න කොචි පරිහීනපඤ්ඤො.
            </div>
            <div class="bodytext">
                <span class="bold">දිට්ඨී හි තෙසම්පි තථා සමත්තා</span>ති. තෙසං සමණබ්‍රාහ්මණානං දිට්ඨි තථා සමත්තා සමාදින්නා ගහිතා පරාමට්ඨා අභිනිවිට්ඨා අජ්ඣොසිතා අධිමුත්තාති - දිට්ඨී හි තෙසම්පි තථා සමත්තා.
            </div>
            <div class="bodytext">තෙනාහ භගවා -</div>
            <div class="gatha">‘‘සන්දිට්ඨියා චෙව නවීවදාතා, සංසුද්ධපඤ්ඤා කුසලා මුතීමා;</div>
            <div class="gathalast">තෙසං න කොචි පරිහීනපඤ්ඤො, දිට්ඨී හි තෙසම්පි තථා සමත්තා’’ති.</div>
        </div>
        <div class="paragraph" para="117">
            <span class="paranum">117</span>
            <div class="gatha">
                <span class="bold">න වාහමෙතං තථියන්ති</span>
                <span class="note">(තථිවන්ති (ස්‍යා.))</span>
                <span class="bold">බ්‍රූමි, යමාහු බාලා මිථු අඤ්ඤමඤ්ඤං;</span>
            </div>
            <div class="gathalast">
                <span class="bold">සකං සකං දිට්ඨිමකංසු සච්චං, තස්මා හි බාලොති පරං දහන්ති.</span>
            </div>
            <div class="bodytext">
                <span class="bold">න</span>
                <pb ed="P" n="2.0290"/>
                <span class="bold">වාහමෙතං තථියන්ති බ්‍රූමී</span>ති. 
                <span class="bold">නා</span>ති පටික්ඛෙපො. 
                <span class="bold">එත</span>න්ති ‘‘ද්වාසට්ඨිදිට්ඨිගතානි නාහං එතං තච්ඡං තථං භූතං යාථාවං අවිපරීත’’න්ති 
                <pb ed="T" n="0.0349"/> බ්‍රූමි ආචික්ඛාමි දෙසෙමි පඤ්ඤපෙමි පට්ඨපෙමි විවරාමි විභජාමි උත්තානීකරොමි පකාසෙමීති - න වාහමෙතං තථියන්ති බ්‍රූමි.
            </div>
            <div class="bodytext">
                <span class="bold">යමාහු බාලා මිථු අඤ්ඤමඤ්ඤ</span>න්ති. 
                <span class="bold">මිථූ</span>ති ද්වෙ ජනා, ද්වෙ කලහකාරකා, ද්වෙ භණ්ඩනකාරකා, ද්වෙ භස්සකාරකා, ද්වෙ විවාදකාරකා, ද්වෙ අධිකරණකාරකා, ද්වෙ වාදිනො, ද්වෙ සල්ලපකා; තෙ අඤ්ඤමඤ්ඤං බාලො 
                <span class="note">(බාලතො (සී. ක.) එවමඤ්ඤෙසු ඡප්පදෙසුපි තොපච්චයන්තවසෙන)</span> හීනො නිහීනො ඔමකො ලාමකො ඡතුක්කො පරිත්තොති, එවමාහංසු 
                <pb ed="V" n="0.0213"/>
                <pb ed="M" n="0.0225"/> එවං කථෙන්ති එවං භණන්ති එවං දීපයන්ති එවං වොහරන්තීති - යමාහු බාලා මිථු අඤ්ඤමඤ්ඤං.
            </div>
            <div class="bodytext">
                <span class="bold">සකං සකං දිට්ඨිමකංසු සච්ච</span>න්ති. ‘‘සස්සතො ලොකො, ඉදමෙව සච්චං මොඝමඤ්ඤ’’න්ති - සකං සකං දිට්ඨිමකංසු සච්චං. ‘‘අසස්සතො ලොකො, ඉදමෙව සච්චං මොඝමඤ්ඤ’’න්ති...පෙ.... ‘‘නෙව හොති න න හොති තථාගතො පරං මරණා, ඉදමෙව සච්චං මොඝමඤ්ඤ’’න්ති - සකං සකං දිට්ඨිමකංසු සච්චං.
            </div>
            <div class="bodytext">
                <span class="bold">තස්මා හි බාලොති පරං දහන්තී</span>ති. 
                <span class="bold">තස්මා</span>ති තස්මා තංකාරණා තංහෙතු තප්පච්චයා තංනිදානා පරං බාලො හීනො නිහීනො ඔමකො ලාමකො ඡතුක්කො පරිත්තොති දහන්ති පස්සන්ති දක්ඛන්ති ඔලොකෙන්ති නිජ්ඣායන්ති උපපරික්ඛන්තීති - තස්මා හි බාලොති පරං දහන්ති.
            </div>
            <div class="bodytext">තෙනාහ භගවා -</div>
            <div class="gatha">‘‘න වාහමෙතං තථියන්ති බ්‍රූමි, යමාහු බාලා මිථු අඤ්ඤමඤ්ඤං;</div>
            <div class="gathalast">සකං 
                <pb ed="T" n="0.0350"/> සකං දිට්ඨිමකංසු සච්චං, තස්මා හි බාලොති පරං දහන්තී’’ති.
            </div>
        </div>
        <div class="paragraph" para="118">
            <span class="paranum">118</span>
            <div class="gatha">
                <span class="bold">යමාහු</span>
                <pb ed="P" n="2.0291"/>
                <span class="bold">සච්චං තථියන්ති එකෙ, තමාහු අඤ්ඤෙපි</span>
                <span class="note">(අඤ්ඤෙ (සී. ක.))</span>
                <span class="bold">තුච්ඡං මුසාති;</span>
            </div>
            <div class="gathalast">
                <span class="bold">එවම්පි විග්ගය්හ විවාදයන්ති, කස්මා න එකං සමණා වදන්ති.</span>
            </div>
            <div class="bodytext">
                <span class="bold">යමාහු සච්චං තථියන්ති එකෙ</span>ති. යං ධම්මං දිට්ඨිං පටිපදං මග්ගං එකෙ සමණබ්‍රාහ්මණා ‘‘ඉදං සච්චං තච්ඡං තථං භූතං යාථාවං අවිපරීත’’න්ති, එවමාහංසු එවං කථෙන්ති එවං භණන්ති එවං දීපයන්ති එවං වොහරන්තීති - යමාහු සච්චං තථියන්ති එකෙ.
            </div>
            <div class="bodytext">
                <span class="bold">තමාහු අඤ්ඤෙපි තුච්ඡං මුසාතී</span>ති. තමෙව ධම්මං දිට්ඨිං පටිපදං මග්ගං එකෙ සමණබ්‍රාහ්මණා ‘‘තුච්ඡං එතං, මුසා එතං, අභූතං එතං, අලිකං එතං, අයාථාවං එත’’න්ති, එවමාහංසු එවං කථෙන්ති එවං භණන්ති එවං දීපයන්ති එවං වොහරන්තීති - තමාහු අඤ්ඤෙපි තුච්ඡං මුසාති.
            </div>
            <div class="bodytext">
                <span class="bold">එවම්පි</span>
                <pb ed="M" n="0.0226"/>
                <span class="bold">විග්ගය්හ විවාදයන්තී</span>ති. එවං ගහෙත්වා උග්ගහෙත්වා ගණ්හිත්වා පරාමසිත්වා අභිනිවිසිත්වා විවාදයන්ති, කලහං කරොන්ති, භණ්ඩනං කරොන්ති, විග්ගහං කරොන්ති, විවාදං කරොන්ති 
                <pb ed="V" n="0.0214"/>, මෙධගං කරොන්ති - ‘‘න ත්වං ඉමං ධම්මවිනයං ආජානාසි...පෙ.... නිබ්බෙඨෙහි වා සචෙ පහොසී’’ති - එවම්පි විග්ගය්හ විවාදයන්ති.
            </div>
            <div class="bodytext">
                <span class="bold">කස්මා</span>
                <pb ed="T" n="0.0351"/>
                <span class="bold">න එකං සමණා වදන්තී</span>ති. 
                <span class="bold">කස්මා</span>ති කස්මා කිංකාරණා කිංහෙතු කිංපච්චයා කිංනිදානා කිංසමුදයා කිංජාතිකා කිංපභවා න එකං වදන්ති නානා වදන්ති විවිධං වදන්ති අඤ්ඤොඤ්ඤං 
                <span class="note">(අඤ්ඤොඤ්ඤෙ (ක.))</span> වදන්ති පුථු වදන්ති කථෙන්ති භණන්ති දීපයන්ති වොහරන්තීති - කස්මා න එකං සමණා වදන්ති.
            </div>
            <div class="bodytext">තෙනාහ සො නිම්මිතො -</div>
            <div class="gatha">‘‘යමාහු 
                <pb ed="P" n="2.0292"/> සච්චං තථියන්ති එකෙ, තමාහු අඤ්ඤෙපි තුච්ඡං මුසාති;
            </div>
            <div class="gathalast">එවම්පි විග්ගය්හ විවාදයන්ති, කස්මා න එකං සමණා වදන්තී’’ති.</div>
        </div>
        <div class="paragraph" para="119">
            <span class="paranum">119</span>
            <div class="gatha">
                <span class="bold">එකඤ්හි සච්චං න දුතීයමත්ථි, යස්මිං පජා නො විවදෙ පජානං;</span>
            </div>
            <div class="gathalast">
                <span class="bold">නානා තෙ සච්චානි සයං ථුනන්ති, තස්මා න එකං සමණා වදන්ති.</span>
            </div>
            <div class="bodytext">
                <span class="bold">එකඤ්හි සච්චං න දුතීයමත්ථී</span>ති. එකං සච්චං වුච්චති දුක්ඛනිරොධො නිබ්බානං. යො සො සබ්බසඞ්ඛාරසමථො සබ්බූපධිපටිනිස්සග්ගො තණ්හක්ඛයො විරාගො නිරොධො නිබ්බානං. අථ වා එකං සච්චං වුච්චති - මග්ගසච්චං, නිය්‍යානසච්චං, දුක්ඛනිරොධගාමිනී පටිපදා, අරියො අට්ඨඞ්ගිකො මග්ගො, සෙය්‍යථිදං - සම්මාදිට්ඨි, සම්මාසඞ්කප්පො, සම්මාවාචා, සම්මාකම්මන්තො, සම්මාආජීවො, සම්මාවායාමො, සම්මාසති, සම්මාසමාධීති - එකඤ්හි සච්චං න දුතීයමත්ථි.
            </div>
            <div class="bodytext">
                <span class="bold">යස්මිං</span>
                <pb ed="T" n="0.0352"/>
                <span class="bold">පජා නො විවදෙ පජාන</span>න්ති. 
                <span class="bold">යස්මි</span>න්ති යස්මිං සච්චෙ. 
                <span class="bold">පජා</span>ති සත්තාධිවචනං. 
                <span class="bold">පජාන</span>න්ති 
                <span class="note">(පජානං (සී. ක.), පජා (ස්‍යා.))</span> යං සච්චං පජානන්තා ආජානන්තා විජානන්තා පටිවිජානන්තා පටිවිජ්ඣන්තා න කලහං කරෙය්‍යුං, න භණ්ඩනං කරෙය්‍යුං, න විග්ගහං කරෙය්‍යුං, න විවාදං කරෙය්‍යුං, න මෙධගං කරෙය්‍යුං, කලහං භණ්ඩනං විග්ගහං විවාදං මෙධගං පජහෙය්‍යුං, විනොදෙය්‍යුං, බ්‍යන්තිං කරෙය්‍යුං 
                <span class="note">(බ්‍යන්තීකරෙය්‍යුං (සී. ස්‍යා.))</span>, අනභාවං ගමෙය්‍යුන්ති - යස්මිං පජා නො විවදෙ පජානං.
            </div>
            <div class="bodytext">
                <span class="bold">නානා</span>
                <pb ed="M" n="0.0227"/>
                <span class="bold">තෙ සච්චානි සයං ථුනන්තී</span>ති. නානා තෙ සච්චානි සයං ථුනන්ති වදන්ති කථෙන්ති භණන්ති දීපයන්ති වොහරන්ති. ‘‘සස්සතො ලොකො, ඉදමෙව සච්චං මොඝමඤ්ඤ’’න්ති 
                <pb ed="P" n="2.0293"/> සයං ථුනන්ති වදන්ති කථෙන්ති භණන්ති දීපයන්ති වොහරන්ති. ‘‘අසස්සතො ලොකො...පෙ.... නෙව හොති න න හොති 
                <pb ed="V" n="0.0215"/> තථාගතො පරං මරණා, ඉදමෙව සච්චං මොඝමඤ්ඤ’’න්ති සයං ථුනන්ති වදන්ති කථෙන්ති භණන්ති දීපයන්ති වොහරන්තීති - නානා තෙ සච්චානි සයං ථුනන්ති.
            </div>
            <div class="bodytext">
                <span class="bold">තස්මා න එකං සමණා වදන්තී</span>ති. 
                <span class="bold">තස්මා</span>ති තස්මා තංකාරණා තංහෙතු තප්පච්චයා තංනිදානා න එකං වදන්ති නානා වදන්ති විවිධං වදන්ති අඤ්ඤොඤ්ඤං වදන්ති පුථු වදන්ති කථෙන්ති භණන්ති දීපයන්ති වොහරන්තීති - තස්මා න එකං සමණා වදන්ති.
            </div>
            <div class="bodytext">තෙනාහ භගවා -</div>
            <div class="gatha">‘‘එකඤ්හි සච්චං න දුතීයමත්ථි, යස්මිං පජා නො විවදෙ පජානං;</div>
            <div class="gathalast">නානා 
                <pb ed="T" n="0.0353"/> තෙ සච්චානි සයං ථුනන්ති, තස්මා න එකං සමණා වදන්තී’’ති.
            </div>
        </div>
        <div class="paragraph" para="120">
            <span class="paranum">120</span>
            <div class="gatha">
                <span class="bold">කස්මා නු සච්චානි වදන්ති නානා, පවාදියාසෙ කුසලාවදානා;</span>
            </div>
            <div class="gathalast">
                <span class="bold">සච්චානි සුතානි බහූනි නානා, උදාහු තෙ තක්කමනුස්සරන්ති.</span>
            </div>
            <div class="bodytext">
                <span class="bold">කස්මා නු සච්චානි වදන්ති නානා</span>ති. 
                <span class="bold">කස්මා</span>ති කස්මා කිංකාරණා කිංහෙතු කිංපච්චයා කිංනිදානා සච්චානි නානා 
                <span class="note">(නානානි (ක.))</span> වදන්ති, විවිධානි වදන්ති, අඤ්ඤොඤ්ඤානි වදන්ති, පුථූනි වදන්ති කථෙන්ති භණන්ති දීපයන්ති වොහරන්තීති - කස්මා නු සච්චානි වදන්ති නානා.
            </div>
            <div class="bodytext">
                <span class="bold">පවාදියාසෙ කුසලාවදානා</span>ති. 
                <span class="bold">පවාදියාසෙ</span>ති විප්පවදන්තීතිපි පවාදියාසෙ. අථ වා සකං සකං දිට්ඨිගතං පවදන්ති කථෙන්ති භණන්ති දීපයන්ති වොහරන්ති. ‘‘සස්සතො ලොකො, ඉදමෙව සච්චං මොඝමඤ්ඤ’’න්ති පවදන්ති කථෙන්ති භණන්ති දීපයන්ති වොහරන්ති. ‘‘අසස්සතො ලොකො...පෙ.... නෙව හොති න න හොති තථාගතො පරං මරණා, ඉදමෙව සච්චං මොඝමඤ්ඤ’’න්ති පවදන්ති කථෙන්ති භණන්ති දීපයන්ති වොහරන්ති. 
                <span class="bold">කුසලාවදානා</span>ති 
                <pb ed="P" n="2.0294"/>
                <pb ed="M" n="0.0228"/> කුසලවාදා පණ්ඩිතවාදා ථිරවාදා ඤායවාදා හෙතුවාදා ලක්ඛණවාදා කාරණවාදා ඨානවාදා සකාය ලද්ධියාති - පවාදියාසෙ කුසලාවදානා.
            </div>
            <div class="bodytext">
                <span class="bold">සච්චානි සුතානි බහූනි නානා</span>ති සච්චානි සුතානි බහුකානි නානානි 
                <pb ed="T" n="0.0354"/> විවිධානි අඤ්ඤොඤ්ඤානි පුථූනීති - සච්චානි සුතානි බහූනි නානා.
            </div>
            <div class="bodytext">
                <span class="bold">උදාහු තෙ තක්කමනුස්සරන්තී</span>ති උදාහු තක්කෙන සඞ්කප්පෙන යායන්ති නීයන්ති වුය්හන්ති සංහරීයන්තීති 
                <pb ed="V" n="0.0216"/>. එවම්පි උදාහු තෙ තක්කමනුස්සරන්ති. අථ වා තක්කපරියාහතං වීමංසානුචරිතං සයං පටිභානං වදන්ති කථෙන්ති භණන්ති දීපයන්ති වොහරන්තීති. එවම්පි උදාහු තෙ තක්කමනුස්සරන්ති.
            </div>
            <div class="bodytext">තෙනාහ සො නිම්මිතො -</div>
            <div class="gatha">‘‘කස්මා නු සච්චානි වදන්ති නානා, පවාදියාසෙ කුසලාවදානා;</div>
            <div class="gathalast">සච්චානි සුතානි බහූනි නානා, උදාහු තෙ තක්කමනුස්සරන්තී’’ති.</div>
        </div>
        <div class="paragraph" para="121">
            <span class="paranum">121</span>
            <div class="gatha">
                <span class="bold">න හෙව සච්චානි බහූනි නානා, අඤ්ඤත්‍ර සඤ්ඤාය නිච්චානි ලොකෙ;</span>
            </div>
            <div class="gathalast">
                <span class="bold">තක්කඤ්ච දිට්ඨීසු පකප්පයිත්වා, සච්චං මුසාති ද්වයධම්මමාහු.</span>
            </div>
            <div class="bodytext">
                <span class="bold">න හෙව සච්චානි බහූනි නානා</span>ති න හෙව සච්චානි බහුකානි නානානි විවිධානි අඤ්ඤොඤ්ඤානි පුථූනීති - න හෙව සච්චානි බහූනි නානා.
            </div>
            <div class="bodytext">
                <span class="bold">අඤ්ඤත්‍ර සඤ්ඤාය නිච්චානි ලොකෙ</span>ති අඤ්ඤත්‍ර සඤ්ඤාය නිච්චග්ගාහා එකඤ්ඤෙව සච්චං ලොකෙ කථීයති භණීයති දීපීයති වොහරීයති - දුක්ඛනිරොධො නිබ්බානං. යො සො සබ්බසඞ්ඛාරසමථො සබ්බූපධිපටිනිස්සග්ගො 
                <pb ed="T" n="0.0355"/> තණ්හක්ඛයො විරාගො නිරොධො නිබ්බානං. අථ වා එකං සච්චං වුච්චති මග්ගසච්චං, නිය්‍යානසච්චං, දුක්ඛනිරොධගාමිනී පටිපදා, අරියො අට්ඨඞ්ගිකො මග්ගො, සෙය්‍යථිදං - සම්මාදිට්ඨි 
                <pb ed="P" n="2.0295"/> ...පෙ.... සම්මාසමාධීති - අඤ්ඤත්‍ර සඤ්ඤාය නිච්චානි ලොකෙ.
            </div>
            <div class="bodytext">
                <span class="bold">තක්කඤ්ච දිට්ඨීසු පකප්පයිත්වා, සච්චං මුසාති ද්වයධම්මමාහූ</span>ති. තක්කං විතක්කං සඞ්කප්පං තක්කයිත්වා විතක්කයිත්වා සඞ්කප්පයිත්වා දිට්ඨිගතානි ජනෙන්ති සඤ්ජනෙන්ති 
                <pb ed="M" n="0.0229"/> නිබ්බත්තෙන්ති අභිනිබ්බත්තෙන්ති. දිට්ඨිගතානි ජනෙත්වා සඤ්ජනෙත්වා නිබ්බත්තෙත්වා අභිනිබ්බත්තෙත්වා ‘‘මය්හං සච්චං තුය්හං මුසා’’ති, එවමාහංසු එවං කථෙන්ති එවං භණන්ති එවං දීපයන්ති එවං වොහරන්තීති - තක්කඤ්ච දිට්ඨීසු පකප්පයිත්වා සච්චං මුසාති ද්වයධම්මමාහු.
            </div>
            <div class="bodytext">තෙනාහ භගවා -</div>
            <div class="gatha">‘‘න හෙව සච්චානි බහූනි නානා, අඤ්ඤත්‍ර සඤ්ඤාය නිච්චානි ලොකෙ;</div>
            <div class="gathalast">තක්කඤ්ච දිට්ඨීසු පකප්පයිත්වා, සච්චං මුසාති ද්වයධම්මමාහූ’’ති.</div>
        </div>
        <div class="paragraph" para="122">
            <span class="paranum">122</span>
            <div class="gatha">
                <span class="bold">දිට්ඨෙ</span>
                <pb ed="V" n="0.0217"/>
                <span class="bold">සුතෙ සීලවතෙ මුතෙ වා, එතෙ ච</span>
                <span class="note">(එතෙසු (සී.))</span>
                <span class="bold">නිස්සාය විමානදස්සී;</span>
            </div>
            <div class="gathalast">
                <span class="bold">විනිච්ඡයෙ ඨත්වා පහස්සමානො, බාලො පරො අක්කුසලොති චාහ.</span>
            </div>
            <div class="bodytext">
                <span class="bold">දිට්ඨෙ</span>
                <pb ed="T" n="0.0356"/>
                <span class="bold">සුතෙ සීලවතෙ මුතෙ වා, එතෙ ච නිස්සාය විමානදස්සී</span>ති. දිට්ඨං වා දිට්ඨසුද්ධිං වා, සුතං වා සුතසුද්ධිං වා, සීලං වා සීලසුද්ධිං වා, වතං වා වතසුද්ධිං වා, මුතං වා මුතසුද්ධිං වා නිස්සාය උපනිස්සාය ගණ්හිත්වා පරාමසිත්වා අභිනිවිසිත්වාති - දිට්ඨෙ සුතෙ සීලවතෙ මුතෙ වා. 
                <span class="bold">එතෙ ච නිස්සාය විමානදස්සී</span>ති. න සම්මානෙතීතිපි විමානදස්සී. අථ වා දොමනස්සං ජනෙතීතිපි විමානදස්සීති - දිට්ඨෙ සුතෙ සීලවතෙ මුතෙ වා එතෙ ච නිස්සාය විමානදස්සී.
            </div>
            <div class="bodytext">
                <span class="bold">විනිච්ඡයෙ ඨත්වා පහස්සමානො</span>ති. විනිච්ඡයා වුච්චන්ති 
                <pb ed="P" n="2.0296"/> ද්වාසට්ඨි දිට්ඨිගතානි. දිට්ඨිවිනිච්ඡයෙ විනිච්ඡයදිට්ඨියා ඨත්වා පතිට්ඨහිත්වා ගණ්හිත්වා පරාමසිත්වා අභිනිවිසිත්වාති - විනිච්ඡයෙ ඨත්වා. 
                <span class="bold">පහස්සමානො</span>ති තුට්ඨො හොති හට්ඨො පහට්ඨො අත්තමනො පරිපුණ්ණසඞ්කප්පො. අථ වා දන්තවිදංසකං පහස්සමානොති - විනිච්ඡයෙ ඨත්වා පහස්සමානො.
            </div>
            <div class="bodytext">
                <span class="bold">බාලො පරො අක්කුසලොති චාහා</span>ති. පරො බාලො හීනො නිහීනො ඔමකො ලාමකො ඡතුක්කො පරිත්තො අකුසලො අවිද්වා අවිජ්ජාගතො අඤ්ඤාණී අවිභාවී අමෙධාවී දුප්පඤ්ඤොති, එවමාහ එවං කථෙති එවං භණති එවං දීපයති එවං වොහරතීති - බාලො පරො අක්කුසලොති චාහ.
            </div>
            <div class="bodytext">තෙනාහ භගවා -</div>
            <div class="gatha">‘‘දිට්ඨෙ 
                <pb ed="T" n="0.0357"/>
                <pb ed="M" n="0.0230"/> සුතෙ සීලවතෙ මුතෙ වා, එතෙ ච නිස්සාය විමානදස්සී;
            </div>
            <div class="gathalast">විනිච්ඡයෙ ඨත්වා පහස්සමානො, බාලො පරො අක්කුසලොති චාහා’’ති.</div>
        </div>
        <div class="paragraph" para="123">
            <span class="paranum">123</span>
            <div class="gatha">
                <span class="bold">යෙනෙව බාලොති පරං දහාති, තෙනාතුමානං කුසලොති චාහ;</span>
            </div>
            <div class="gathalast">
                <span class="bold">සයමත්තනා සො කුසලාවදානො, අඤ්ඤං විමානෙති තදෙව පාව.</span>
            </div>
            <div class="bodytext">
                <span class="bold">යෙනෙව බාලොති පරං දහාතී</span>ති. යෙනෙව හෙතුනා යෙන පච්චයෙන යෙන කාරණෙන යෙන පභවෙන පරං බාලතො හීනතො නිහීනතො ඔමකතො ලාමකතො ඡතුක්කතො පරිත්තතො දහති පස්සති දක්ඛති ඔලොකෙති නිජ්ඣායති උපපරික්ඛතීති - යෙනෙව බාලොති පරං දහාති.
            </div>
            <div class="bodytext">
                <span class="bold">තෙනාතුමානං</span>
                <pb ed="V" n="0.0218"/>
                <span class="bold">කුසලොති චාහා</span>ති. 
                <span class="bold">ආතුමානො</span> වුච්චති අත්තා. සොපි තෙනෙව හෙතුනා තෙන පච්චයෙන තෙන කාරණෙන තෙන පභවෙන අත්තානං අහමස්මි කුසලො පණ්ඩිතො 
                <pb ed="P" n="2.0297"/> පඤ්ඤවා බුද්ධිමා ඤාණී විභාවී මෙධාවීති - තෙනාතුමානං කුසලොති චාහ.
            </div>
            <div class="bodytext">
                <span class="bold">සයමත්තනා සො කුසලාවදානො</span>ති. සයමෙව අත්තානං කුසලවාදො පණ්ඩිතවාදො ථිරවාදො ඤායවාදො හෙතුවාදො ලක්ඛණවාදො කාරණවාදො ඨානවාදො සකාය ලද්ධියාති - සයමත්තනා සො කුසලාවදානො.
            </div>
            <div class="bodytext">
                <span class="bold">අඤ්ඤං</span>
                <pb ed="T" n="0.0358"/>
                <span class="bold">විමානෙති තදෙව පාවා</span>ති. න සම්මානෙතීතිපි අඤ්ඤං විමානෙති. අථ වා දොමනස්සං ජනෙතීතිපි අඤ්ඤං විමානෙති. 
                <span class="bold">තදෙව පාවා</span>ති තදෙව තං දිට්ඨිගතං පාවදති ‘‘ඉතිපායං පුග්ගලො මිච්ඡාදිට්ඨිකො විපරීතදස්සනො’’ති - අඤ්ඤං විමානෙති තදෙව පාවද.
            </div>
            <div class="bodytext">තෙනාහ භගවා -</div>
            <div class="gatha">‘‘යෙනෙව බාලොති පරං දහාති, තෙනාතුමානං කුසලොති චාහ;</div>
            <div class="gathalast">සයමත්තනා සො කුසලාවදානො, අඤ්ඤං විමානෙති තදෙව පාවා’’ති.</div>
        </div>
        <div class="paragraph" para="124">
            <span class="paranum">124</span>
            <div class="gatha">
                <span class="bold">අතිසාරදිට්ඨියා</span>
                <pb ed="M" n="0.0231"/>
                <span class="bold">සො සමත්තො, මානෙන මත්තො පරිපුණ්ණමානී;</span>
            </div>
            <div class="gathalast">
                <span class="bold">සයමෙව සාමං මනසාභිසිත්තො, දිට්ඨී හි සා තස්ස තථා සමත්තා.</span>
            </div>
            <div class="bodytext">
                <span class="bold">අතිසාරදිට්ඨියා සො සමත්තො</span>ති. අතිසාරදිට්ඨියො වුච්චන්ති ද්වාසට්ඨි දිට්ඨිගතානි. කිංකාරණා අතිසාරදිට්ඨියො වුච්චන්ති ද්වාසට්ඨි දිට්ඨිගතානි? සබ්බා තා දිට්ඨියො කාරණාතික්කන්තා ලක්ඛණාතික්කන්තා ඨානාතික්කන්තා, තංකාරණා අතිසාරදිට්ඨියො වුච්චන්ති ද්වාසට්ඨි දිට්ඨිගතානි. සබ්බාපි 
                <pb ed="P" n="2.0298"/> දිට්ඨියො අතිසාරදිට්ඨියො 
                <span class="note">(සබ්බෙපි තිත්ථියා අතිසාරදිට්ඨියා (ස්‍යා.))</span>. කිංකාරණා සබ්බාපි දිට්ඨියො වුච්චන්ති අතිසාරදිට්ඨියො? තෙ 
                <span class="note">(තා (ක.))</span> අඤ්ඤමඤ්ඤං අතික්කමිත්වා සමතික්කමිත්වා වීතිවත්තිත්වා දිට්ඨිගතානි ජනෙන්ති සඤ්ජනෙන්ති 
                <pb ed="T" n="0.0359"/> නිබ්බත්තෙන්ති අභිනිබ්බත්තෙන්ති, තංකාරණා සබ්බාපි දිට්ඨියො වුච්චන්ති අතිසාරදිට්ඨියො. 
                <span class="bold">අතිසාරදිට්ඨියා සො සමත්තො</span>ති. අතිසාරදිට්ඨියා සමත්තො පරිපුණ්ණො අනොමොති - අතිසාරදිට්ඨියා සො සමත්තො.
            </div>
            <div class="bodytext">
                <span class="bold">මානෙන මත්තො පරිපුණ්ණමානී</span>ති. සකාය දිට්ඨියා දිට්ඨිමානෙන මත්තො පමත්තො උම්මත්තො අතිමත්තොති 
                <pb ed="V" n="0.0219"/> - මානෙන මත්තො. 
                <span class="bold">පරිපුණ්ණමානී</span>ති පරිපුණ්ණමානී සමත්තමානී අනොමමානීති - මානෙන මත්තො පරිපුණ්ණමානී.
            </div>
            <div class="bodytext">
                <span class="bold">සයමෙව සාමං මනසාභිසිත්තො</span>ති. සයමෙව අත්තානං චිත්තෙන අභිසිඤ්චති ‘‘අහමස්මි කුසලො පණ්ඩිතො පඤ්ඤවා බුද්ධිමා ඤාණී විභාවී මෙධාවී’’ති - සයමෙව සාමං මනසාභිසිත්තො.
            </div>
            <div class="bodytext">
                <span class="bold">දිට්ඨී හි සා තස්ස තථා සමත්තා</span>ති. තස්ස සා දිට්ඨි තථා සමත්තා සමාදින්නා ගහිතා පරාමට්ඨා අභිනිවිට්ඨා අජ්ඣොසිතා අධිමුත්තාති - දිට්ඨී හි සා තස්ස තථා සමත්තා.
            </div>
            <div class="bodytext">තෙනාහ භගවා -</div>
            <div class="gatha">‘‘අතිසාරදිට්ඨියා සො සමත්තො, මානෙන මත්තො පරිපුණ්ණමානී;</div>
            <div class="gathalast">සයමෙව සාමං මනසාභිසිත්තො, දිට්ඨී හි සා තස්ස තථා සමත්තා’’ති.</div>
        </div>
        <div class="paragraph" para="125">
            <span class="paranum">125</span>
            <div class="gatha">
                <span class="bold">පරස්ස</span>
                <pb ed="M" n="0.0232"/>
                <span class="bold">චෙ හි වචසා නිහීනො, තුමො සහා හොති නිහීනපඤ්ඤො;</span>
            </div>
            <div class="gathalast">
                <span class="bold">අථ</span>
                <pb ed="T" n="0.0360"/>
                <span class="bold">චෙ සයං වෙදගූ හොති ධීරො, න කොචි බාලො සමණෙසු අත්ථි.</span>
            </div>
            <div class="bodytext">
                <span class="bold">පරස්ස</span>
                <pb ed="P" n="2.0299"/>
                <span class="bold">චෙ හි වචසා නිහීනො</span>ති පරස්ස චෙ වාචාය වචනෙන නින්දිතකාරණා ගරහිතකාරණා උපවදිතකාරණා පරො බාලො හොති හීනො නිහීනො ඔමකො ලාමකො ඡතුක්කො පරිත්තොති - පරස්ස චෙ හි වචසා නිහීනො. 
                <span class="bold">තුමො සහා හොති නිහීනපඤ්ඤො</span>ති. සොපි තෙනෙව සහා හොති හීනපඤ්ඤො නිහීනපඤ්ඤො ඔමකපඤ්ඤො ලාමකපඤ්ඤො ඡතුක්කපඤ්ඤො පරිත්තපඤ්ඤොති - තුමො සහා හොති නිහීනපඤ්ඤො.
            </div>
            <div class="bodytext">
                <span class="bold">අථ චෙ සයං වෙදගූ හොති ධීරො</span>ති අථ චෙ සයං වෙදගූ හොති ධීරො පණ්ඩිතො පඤ්ඤවා බුද්ධිමා ඤාණී විභාවී මෙධාවීති - අථ චෙ සයං වෙදගූ හොති ධීරො.
            </div>
            <div class="bodytext">
                <span class="bold">න කොචි බාලො සමණෙසු අත්ථී</span>ති. සමණෙසු න කොචි බාලො හීනො නිහීනො ඔමකො ලාමකො ඡතුක්කො පරිත්තො අත්ථි, සබ්බෙව සෙට්ඨපඤ්ඤා 
                <span class="note">(අග්ගපඤ්ඤා සෙට්ඨපඤ්ඤා (ස්‍යා.))</span> විසිට්ඨපඤ්ඤා පාමොක්ඛපඤ්ඤා උත්තමපඤ්ඤා පවරපඤ්ඤාති - න කොචි බාලො සමණෙසු අත්ථි.
            </div>
            <div class="bodytext">තෙනාහ 
                <pb ed="V" n="0.0220"/> භගවා -
            </div>
            <div class="gatha">‘‘පරස්ස චෙ හි වචසා නිහීනො, තුමො සහා හොති නිහීනපඤ්ඤො;</div>
            <div class="gathalast">අථ චෙ සයං වෙදගූ හොති ධීරො, න කොචි බාලො සමණෙසු අත්ථී’’ති.</div>
        </div>
        <div class="paragraph" para="126">
            <span class="paranum">126</span>
            <div class="gatha">
                <span class="bold">අඤ්ඤං</span>
                <pb ed="T" n="0.0361"/>
                <span class="bold">ඉතො යාභිවදන්ති ධම්මං, අපරද්ධා සුද්ධිමකෙවලී තෙ;</span>
            </div>
            <div class="gathalast">
                <span class="bold">එවම්පි තිත්ථ්‍යා පුථුසො වදන්ති, සන්දිට්ඨිරාගෙන හි තෙභිරත්තා.</span>
            </div>
            <div class="bodytext">
                <span class="bold">අඤ්ඤං ඉතො යාභිවදන්ති ධම්මං, අපරද්ධා සුද්ධිමකෙවලී තෙ</span>ති. ඉතො අඤ්ඤං ධම්මං දිට්ඨිං පටිපදං මග්ගං 
                <pb ed="P" n="2.0300"/> යෙ අභිවදන්ති, තෙ සුද්ධිමග්ගං විසුද්ධිමග්ගං පරිසුද්ධිමග්ගං වොදාතමග්ගං පරියොදාතමග්ගං විරද්ධා අපරද්ධා ඛලිතා ගලිතා අඤ්ඤාය අපරද්ධා 
                <pb ed="M" n="0.0233"/> අකෙවලී තෙ, අසමත්තා තෙ, අපරිපුණ්ණා තෙ, හීනා නිහීනා ඔමකා ලාමකා ඡතුක්කා පරිත්තාති - අඤ්ඤං ඉතො යාභිවදන්ති ධම්මං, අපරද්ධා සුද්ධිමකෙවලී තෙ.
            </div>
            <div class="bodytext">
                <span class="bold">එවම්පි තිත්ථ්‍යා පුථුසො වදන්තී</span>ති. තිත්ථං වුච්චති දිට්ඨිගතං. තිත්ථියා වුච්චන්ති දිට්ඨිගතිකා. පුථුදිට්ඨියා පුථුදිට්ඨිගතානි වදන්ති කථෙන්ති භණන්ති දීපයන්ති වොහරන්තීති - එවම්පි තිත්ථ්‍යා පුථුසො වදන්ති.
            </div>
            <div class="bodytext">
                <span class="bold">සන්දිට්ඨිරාගෙන හි තෙභිරත්තා</span>ති. සකාය දිට්ඨියා දිට්ඨිරාගෙන රත්තා අභිරත්තාති - සන්දිට්ඨිරාගෙන හි තෙභිරත්තා.
            </div>
            <div class="bodytext">තෙනාහ භගවා -</div>
            <div class="gatha">‘‘අඤ්ඤං ඉතො යාභිවදන්ති ධම්මං, අපරද්ධා සුද්ධිමකෙවලී තෙ;</div>
            <div class="gathalast">එවම්පි 
                <pb ed="T" n="0.0362"/> තිත්ථ්‍යා පුථුසො වදන්ති, සන්දිට්ඨිරාගෙන හි තෙභිරත්තා’’ති.
            </div>
        </div>
        <div class="paragraph" para="127">
            <span class="paranum">127</span>
            <div class="gatha">
                <span class="bold">ඉධෙව සුද්ධිං ඉති වාදයන්ති, නාඤ්ඤෙසු ධම්මෙසු විසුද්ධිමාහු;</span>
            </div>
            <div class="gathalast">
                <span class="bold">එවම්පි තිත්ථ්‍යා පුථුසො නිවිට්ඨා, සකායනෙ තත්ථ දළ්හං වදානා.</span>
            </div>
            <div class="bodytext">
                <span class="bold">ඉධෙව සුද්ධිං ඉති වාදයන්තී</span>ති. ඉධ සුද්ධිං විසුද්ධිං පරිසුද්ධිං, මුත්තිං විමුත්තිං පරිමුත්තිං වදන්ති කථෙන්ති භණන්ති දීපයන්ති වොහරන්ති. ‘‘සස්සතො ලොකො, ඉදමෙව සච්චං මොඝමඤ්ඤ’’න්ති ඉධ සුද්ධිං විසුද්ධිං පරිසුද්ධිං, මුත්තිං විමුත්තිං පරිමුත්තිං වදන්ති කථෙන්ති භණන්ති 
                <pb ed="V" n="0.0221"/> දීපයන්ති වොහරන්ති. ‘‘අසස්සතො ලොකො...පෙ.... නෙව හොති න න හොති තථාගතො පරං මරණා, ඉදමෙව සච්චං මොඝමඤ්ඤ’’න්ති ඉධ සුද්ධිං විසුද්ධිං පරිසුද්ධිං මුත්තිං විමුත්තිං පරිමුත්තිං වදන්ති කථෙන්ති භණන්ති 
                <pb ed="P" n="2.0301"/> දීපයන්ති වොහරන්තීති - ඉධෙව සුද්ධිං ඉති වාදයන්ති.
            </div>
            <div class="bodytext">
                <span class="bold">නාඤ්ඤෙසු ධම්මෙසු විසුද්ධිමාහූ</span>ති. අත්තනො සත්ථාරං ධම්මක්ඛානං ගණං දිට්ඨිං පටිපදං මග්ගං ඨපෙත්වා සබ්බෙ පරවාදෙ ඛිපන්ති උක්ඛිපන්ති පරික්ඛිපන්ති. ‘‘සො සත්ථා න සබ්බඤ්ඤූ, ධම්මො න ස්වාක්ඛාතො, ගණො න සුප්පටිපන්නො, දිට්ඨි න භද්දිකා, පටිපදා න සුපඤ්ඤත්තා, මග්ගො න නිය්‍යානිකො, නත්ථෙත්ථ සුද්ධි වා විසුද්ධි වා පරිසුද්ධි වා, මුත්ති වා විමුත්ති වා පරිමුත්ති වා, නත්ථෙත්ථ 
                <pb ed="T" n="0.0363"/> සුජ්ඣන්ති වා විසුජ්ඣන්ති වා පරිසුජ්ඣන්ති වා, මුච්චන්ති වා විමුච්චන්ති වා පරිමුච්චන්ති වා හීනා 
                <pb ed="M" n="0.0234"/> නිහීනා ඔමකා ලාමකා ඡතුක්කා පරිත්තා’’ති, එවමාහංසු එවං කථෙන්ති එවං භණන්ති එවං දීපයන්ති එවං වොහරන්තීති - නාඤ්ඤෙසු ධම්මෙසු විසුද්ධිමාහු.
            </div>
            <div class="bodytext">
                <span class="bold">එවම්පි තිත්ථ්‍යා පුථුසො නිවිට්ඨා</span>ති. තිත්ථං වුච්චති දිට්ඨිගතං. තිත්ථියා වුච්චන්ති දිට්ඨිගතිකා. පුථුදිට්ඨියා 
                <span class="note">(පුථුතිත්ථියා (සී. ක.) පුරිමගාථාය පාඨභෙදො නත්ථි)</span> පුථුදිට්ඨිගතෙසු නිවිට්ඨා පතිට්ඨිතා අල්ලීනා උපගතා අජ්ඣොසිතා අධිමුත්තාති - එවම්පි තිත්ථ්‍යා පුථුසො නිවිට්ඨා.
            </div>
            <div class="bodytext">
                <span class="bold">සකායනෙ තත්ථ දළ්හං වදානා</span>ති. ධම්මො සකායනං, දිට්ඨි සකායනං, පටිපදා සකායනං, මග්ගො සකායනං, සකායනෙ දළ්හවාදා ථිරවාදා බලිකවාදා අවට්ඨිතවාදාති - සකායනෙ තත්ථ දළ්හං වදානා.
            </div>
            <div class="bodytext">තෙනාහ භගවා -</div>
            <div class="gatha">‘‘ඉධෙව සුද්ධිං ඉති වාදයන්ති, නාඤ්ඤෙසු ධම්මෙසු විසුද්ධිමාහු;</div>
            <div class="gathalast">එවම්පි තිත්ථ්‍යා පුථුසො නිවිට්ඨා, සකායනෙ තත්ථ දළ්හං වදානා’’ති.</div>
        </div>
        <div class="paragraph" para="128">
            <span class="paranum">128</span>
            <div class="gatha">
                <span class="bold">සකායනෙ වාපි දළ්හං වදානො, කමෙත්ථ</span>
                <span class="note">(කං තත්ථ (සී. ක.))</span>
                <span class="bold">බාලොති පරං දහෙය්‍ය;</span>
            </div>
            <div class="gathalast">
                <span class="bold">සයංව</span>
                <span class="note">(සයමෙව (ස්‍යා.))</span>
                <span class="bold">සො මෙධගමාවහෙය්‍ය, පරං වදං බාලමසුද්ධිධම්මං. </span>
            </div>
            <div class="bodytext">
                <span class="bold">සකායනෙ</span>
                <pb ed="T" n="0.0364"/>
                <pb ed="P" n="2.0302"/>
                <span class="bold">වාපි දළ්හං වදානො</span>ති. ධම්මො සකායනං, දිට්ඨි සකායනං, පටිපදා සකායනං, මග්ගො සකායනං, සකායනෙ දළ්හවාදො ථිරවාදො බලිකවාදො අවට්ඨිතවාදොති - සකායනෙ වාපි දළ්හං වදානො.
            </div>
            <div class="bodytext">
                <span class="bold">කමෙත්ථ</span>
                <pb ed="V" n="0.0222"/>
                <span class="bold">බාලොති පරං දහෙය්‍යා</span>ති. 
                <span class="bold">එත්ථා</span>ති සකාය දිට්ඨියා සකාය ඛන්තියා සකාය රුචියා සකාය ලද්ධියා පරං බාලතො හීනතො නිහීනතො ඔමකතො ලාමකතො ඡතුක්කතො පරිත්තතො කං දහෙය්‍ය කං පස්සෙය්‍ය කං දක්ඛෙය්‍ය කං ඔලොකෙය්‍ය කං නිජ්ඣායෙය්‍ය කං උපපරික්ඛෙය්‍යාති - කමෙත්ථ බාලොති පරං දහෙය්‍ය.
            </div>
            <div class="bodytext">
                <span class="bold">සයංව</span>
                <pb ed="M" n="0.0235"/>
                <span class="bold">සො මෙධගමාවහෙය්‍ය, පරං වදං බාලමසුද්ධිධම්ම</span>න්ති. පරො බාලො හීනො නිහීනො ඔමකො ලාමකො ඡතුක්කො පරිත්තො අසුද්ධිධම්මො අවිසුද්ධිධම්මො අපරිසුද්ධිධම්මො අවොදාතධම්මොති - එවං වදන්තො එවං කථෙන්තො එවං භණන්තො එවං දීපයන්තො එවං වොහරන්තො සයමෙව කලහං භණ්ඩනං විග්ගහං විවාදං මෙධගං ආවහෙය්‍ය සමාවහෙය්‍ය ආහරෙය්‍ය සමාහරෙය්‍ය ආකඩ්ඪෙය්‍ය සමාකඩ්ඪෙය්‍ය ගණ්හෙය්‍ය පරාමසෙය්‍ය අභිනිවිසෙය්‍යාති - සයංව සො මෙධගමාවහෙය්‍ය පරං වදං බාලමසුද්ධිධම්මං.
            </div>
            <div class="bodytext">තෙනාහ භගවා -</div>
            <div class="gatha">‘‘සකායනෙ වාපි දළ්හං වදානො, කමෙත්ථ බාලොති පරං දහෙය්‍ය;</div>
            <div class="gathalast">සයංව 
                <pb ed="T" n="0.0365"/> සො මෙධගමාවහෙය්‍ය, පරං වදං බාලමසුද්ධිධම්ම’’න්ති.
            </div>
        </div>
        <div class="paragraph" para="129">
            <span class="paranum">129</span>
            <div class="gatha">
                <span class="bold">විනිච්ඡයෙ ඨත්වා සයං පමාය, උද්ධංස</span>
                <span class="note">(උද්ධං සො (ස්‍යා.))</span>
                <span class="bold">ලොකස්මිං විවාදමෙති;</span>
            </div>
            <div class="gathalast">
                <span class="bold">හිත්වාන සබ්බානි විනිච්ඡයානි, න මෙධගං කුබ්බති ජන්තු ලොකෙ.</span>
            </div>
            <div class="bodytext">
                <span class="bold">විනිච්ඡයෙ</span>
                <pb ed="P" n="2.0303"/>
                <span class="bold">ඨත්වා සයං පමායා</span>ති. විනිච්ඡයා වුච්චන්ති ද්වාසට්ඨි දිට්ඨිගතානි. විනිච්ඡයදිට්ඨියා ඨත්වා පතිට්ඨහිත්වා ගණ්හිත්වා පරාමසිත්වා අභිනිවිසිත්වා විනිච්ඡයෙ ඨත්වා. 
                <span class="bold">සයං පමායා</span>ති සයං පමාය පමිනිත්වා. ‘‘අයං සත්ථා සබ්බඤ්ඤූ’’ති සයං පමාය පමිනිත්වා, ‘‘අයං ධම්මො ස්වාක්ඛාතො... අයං ගණො සුප්පටිපන්නො... අයං දිට්ඨි භද්දිකා... අයං පටිපදා සුපඤ්ඤත්තා... අයං මග්ගො නිය්‍යානිකො’’ති සයං පමාය පමිනිත්වාති - විනිච්ඡයෙ ඨත්වා සයං පමාය.
            </div>
            <div class="bodytext">
                <span class="bold">උද්ධංස ලොකස්මිං විවාදමෙතී</span>ති. උද්ධංසො වුච්චති අනාගතං. අත්තනො වාදං උද්ධං ඨපෙත්වා සයමෙව කලහං භණ්ඩනං විග්ගහං විවාදං මෙධගං එති උපෙති උපගච්ඡති ගණ්හාති පරාමසති අභිනිවිසතීති. එවම්පි උද්ධංස ලොකස්මිං විවාදමෙති. අථ වා අඤ්ඤෙන උද්ධං වාදෙන සද්ධිං කලහං කරොති භණ්ඩනං කරොති විග්ගහං කරොති විවාදං කරොති මෙධගං කරොති - ‘‘න ත්වං 
                <pb ed="V" n="0.0223"/> ඉමං ධම්මවිනයං ආජානාසි...පෙ.... නිබ්බෙඨෙහි වා සචෙ පහොසී’’ති. එවම්පි උද්ධංස ලොකස්මිං විවාදමෙති.
            </div>
            <div class="bodytext">
                <span class="bold">හිත්වාන</span>
                <pb ed="T" n="0.0366"/>
                <pb ed="M" n="0.0236"/>
                <span class="bold">සබ්බානි විනිච්ඡයානී</span>ති. විනිච්ඡයා වුච්චන්ති ද්වාසට්ඨි දිට්ඨිගතානි. දිට්ඨිවිනිච්ඡයා සබ්බෙ විනිච්ඡයෙ 
                <span class="note">(සබ්බා විනිච්ඡිතදිට්ඨියො (ස්‍යා.), සබ්බා විනිච්ඡයදිට්ඨියො (ක.))</span> හිත්වා චජිත්වා පරිච්චජිත්වා ජහිත්වා පජහිත්වා විනොදෙත්වා බ්‍යන්තිං කරිත්වා අනභාවං ගමෙත්වාති - හිත්වාන සබ්බානි විනිච්ඡයානි.
            </div>
            <div class="bodytext">
                <span class="bold">න මෙධගං කුබ්බති ජන්තු ලොකෙ</span>ති. න කලහං කරොති, න භණ්ඩනං කරොති, න විග්ගහං කරොති, න විවාදං කරොති, න මෙධගං කරොති. වුත්තඤ්හෙතං භගවතා - ‘‘එවං විමුත්තචිත්තො ඛො, අග්ගිවෙස්සන, භික්ඛු න කෙනචි සංවදති, න කෙනචි විවදති, යඤ්ච ලොකෙ වුත්තං තෙන ච වොහරති අපරාමස’’න්ති. 
                <span class="bold">ජන්තූ</span>ති සත්තො නරො මානවො පොසො 
                <pb ed="P" n="2.0304"/> පුග්ගලො ජීවො ජාගු ජන්තු ඉන්දගු මනුජො. 
                <span class="bold">ලොකෙ</span>ති අපායලොකෙ...පෙ.... ආයතනලොකෙති - න මෙධගං කුබ්බති ජන්තු ලොකෙති.
            </div>
            <div class="bodytext">තෙනාහ භගවා -</div>
            <div class="gatha">‘‘විනිච්ඡයෙ ඨත්වා සයං පමාය, උද්ධංස ලොකස්මිං විවාදමෙති;</div>
            <div class="gathalast">හිත්වාන සබ්බානි විනිච්ඡයානි, න මෙධගං කුබ්බති ජන්තු ලොකෙ’’ති.</div>
        </div>
    </div>
    <div class="centre ct_sutta ending">චූළවියූහසුත්තනිද්දෙසො ද්වාදසමො.</div>
</div>