<div class="chapter ct_vagga" node-id="38240">
    <span class="chapter ct_vagga">15. සුඛවග්ගො</span>
    <div class="chapter-contents">
        <div class="paragraph" para="197">
            <span class="paranum">197</span>
            <div class="gatha"> සුසුඛං 
                <pb ed="P" n="0.0030"/> වත ජීවාම, වෙරිනෙසු අවෙරිනො;
            </div>
            <div class="gathalast">වෙරිනෙසු මනුස්සෙසු, විහරාම අවෙරිනො.</div>
        </div>
        <div class="paragraph" para="198">
            <span class="paranum">198</span>
            <div class="gatha"> සුසුඛං 
                <pb ed="M" n="0.0043"/> වත ජීවාම, ආතුරෙසු අනාතුරා;
            </div>
            <div class="gathalast">ආතුරෙසු මනුස්සෙසු, විහරාම අනාතුරා.</div>
        </div>
        <div class="paragraph" para="199">
            <span class="paranum">199</span>
            <div class="gatha"> සුසුඛං වත ජීවාම, උස්සුකෙසු අනුස්සුකා;</div>
            <div class="gathalast">උස්සුකෙසු 
                <pb ed="T" n="0.0042"/> මනස්සෙසු, විහරාම අනුස්සුකා.
            </div>
        </div>
        <div class="paragraph" para="200">
            <span class="paranum">200</span>
            <div class="gatha"> සුසුඛං වත ජීවාම, යෙසං නො නත්ථි කිඤ්චනං;</div>
            <div class="gathalast">පීතිභක්ඛා භවිස්සාම, දෙවා ආභස්සරා යථා.</div>
        </div>
        <div class="paragraph" para="201">
            <span class="paranum">201</span>
            <div class="gatha"> ජයං වෙරං පසවති, දුක්ඛං සෙති පරාජිතො;</div>
            <div class="gathalast">උපසන්තො සුඛං සෙති, හිත්වා ජයපරාජයං.</div>
        </div>
        <div class="paragraph" para="202">
            <span class="paranum">202</span>
            <div class="gatha"> නත්ථි රාගසමො අග්ගි, නත්ථි දොසසමො කලි;</div>
            <div class="gathalast">නත්ථි ඛන්ධසමා 
                <span class="note">(ඛන්ධාදිසා (සී. ස්‍යා. පී. රූපසිද්ධියා සමෙති))</span> දුක්ඛා, නත්ථි සන්තිපරං සුඛං.
            </div>
        </div>
        <div class="paragraph" para="203">
            <span class="paranum">203</span>
            <div class="gatha"> ජිඝච්ඡාපරමා 
                <pb ed="V" n="0.0039"/> රොගා, සඞ්ඛාරපරමා 
                <span class="note">(සඞ්කාරා පරමා (බහූසු))</span> දුඛා;
            </div>
            <div class="gathalast">එතං ඤත්වා යථාභූතං, නිබ්බානං පරමං සුඛං.</div>
        </div>
        <div class="paragraph" para="204">
            <span class="paranum">204</span>
            <div class="gatha"> ආරොග්‍යපරමා ලාභා, සන්තුට්ඨිපරමං ධනං;</div>
            <div class="gathalast">විස්සාසපරමා ඤාති 
                <span class="note">(විස්සාසපරමො ඤාති (ක. සී.), විස්සාසපරමා ඤාතී (සී. අට්ඨ.), විස්සාසා පරමා ඤාති (ක.))</span>, නිබ්බානං පරමං 
                <span class="note">(නිබ්බාණපරමං (ක. සී.))</span> සුඛං.
            </div>
        </div>
        <div class="paragraph" para="205">
            <span class="paranum">205</span>
            <div class="gatha"> පවිවෙකරසං 
                <pb ed="P" n="0.0031"/> පිත්වා 
                <span class="note">(පීත්වා (සී. ස්‍යා. කං. පී.))</span>, රසං උපසමස්ස ච;
            </div>
            <div class="gathalast">නිද්දරො හොති නිප්පාපො, ධම්මපීතිරසං පිවං.</div>
        </div>
        <div class="paragraph" para="206">
            <span class="paranum">206</span>
            <div class="gatha"> සාහු 
                <pb ed="M" n="0.0044"/> දස්සනමරියානං, සන්නිවාසො සදා සුඛො;
            </div>
            <div class="gathalast">අදස්සනෙන බාලානං, නිච්චමෙව සුඛී සියා.</div>
        </div>
        <div class="paragraph" para="207">
            <span class="paranum">207</span>
            <div class="gatha"> බාලසඞ්ගතචාරී 
                <span class="note">(බාලසඞ්ගතිචාරී (ක.))</span> හි, දීඝමද්ධාන සොචති;
            </div>
            <div class="gatha">දුක්ඛො බාලෙහි සංවාසො, අමිත්තෙනෙව සබ්බදා;</div>
            <div class="gathalast">ධීරො ච සුඛසංවාසො, ඤාතීනංව සමාගමො.</div>
        </div>
        <div class="paragraph" para="208">
            <span class="paranum">208</span>
            <div class="gatha"> තස්මා හි -</div>
            <div class="gatha">ධීරඤ්ච පඤ්ඤඤ්ච බහුස්සුතඤ්ච, ධොරය්හසීලං 
                <pb ed="T" n="0.0043"/> වතවන්තමරියං;
            </div>
            <div class="gathalast">තං තාදිසං සප්පුරිසං සුමෙධං, භජෙථ නක්ඛත්තපථංව චන්දිමා 
                <span class="note">(තස්මා හි ධීරං පඤ්ඤඤ්ච, බහුස්සුතඤ්ච ධොරය්හං; සීලං ධුතවතමරියං, තං තාදිසං සප්පුරිසං; සුමෙධං භජෙථ නක්ඛත්තපථංව චන්දිමා; (ක.))</span>.
            </div>
        </div>
    </div>
    <div class="centre ct_vagga ending">සුඛවග්ගො පන්නරසමො නිට්ඨිතො.</div>
</div>