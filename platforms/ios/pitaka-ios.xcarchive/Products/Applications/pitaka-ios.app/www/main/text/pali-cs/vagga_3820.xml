<div class="chapter ct_vagga" node-id="38200">
    <span class="chapter ct_vagga">11. ජරාවග්ගො</span>
    <div class="chapter-contents">
        <div class="paragraph" para="146">
            <span class="paranum">146</span>
            <div class="gatha"> කො 
                <pb ed="P" n="0.0022"/>
                <pb ed="T" n="0.0035"/> නු හාසො 
                <span class="note">(කින්නු හාසො (ක.))</span> කිමානන්දො, නිච්චං පජ්ජලිතෙ සති;
            </div>
            <div class="gathalast">අන්ධකාරෙන ඔනද්ධා, පදීපං න ගවෙසථ.</div>
        </div>
        <div class="paragraph" para="147">
            <span class="paranum">147</span>
            <div class="gatha"> පස්ස චිත්තකතං බිම්බං, අරුකායං සමුස්සිතං;</div>
            <div class="gathalast">ආතුරං බහුසඞ්කප්පං, යස්ස නත්ථි ධුවං ඨිති.</div>
        </div>
        <div class="paragraph" para="148">
            <span class="paranum">148</span>
            <div class="gatha"> පරිජිණ්ණමිදං 
                <pb ed="V" n="0.0032"/> රූපං, රොගනීළං 
                <span class="note">(රොගනිඩ්ඪං (සී. පී.), රොගනිද්ධං (ස්‍යා.))</span> පභඞ්ගුරං;
            </div>
            <div class="gathalast">භිජ්ජති පූතිසන්දෙහො, මරණන්තඤ්හි ජීවිතං.</div>
        </div>
        <div class="paragraph" para="149">
            <span class="paranum">149</span>
            <div class="gatha"> යානිමානි 
                <pb ed="M" n="0.0036"/> අපත්ථානි 
                <span class="note">(යානිමානි අපත්ථානි (සී. ස්‍යා. පී.), යානිමානි’පවිද්ධානි (?))</span>, අලාබූනෙව 
                <span class="note">(අලාපූනෙව (සී. ස්‍යා. පී.))</span> සාරදෙ;
            </div>
            <div class="gathalast">කාපොතකානි අට්ඨීනි, තානි දිස්වාන කා රති.</div>
        </div>
        <div class="paragraph" para="150">
            <span class="paranum">150</span>
            <div class="gatha"> අට්ඨීනං නගරං කතං, මංසලොහිතලෙපනං;</div>
            <div class="gathalast">යත්ථ ජරා ච මච්චු ච, මානො මක්ඛො ච ඔහිතො.</div>
        </div>
        <div class="paragraph" para="151">
            <span class="paranum">151</span>
            <div class="gatha"> ජීරන්ති වෙ රාජරථා සුචිත්තා, අථො සරීරම්පි ජරං උපෙති;</div>
            <div class="gathalast">සතඤ්ච ධම්මො න ජරං උපෙති, සන්තො හවෙ සබ්භි පවෙදයන්ති.</div>
        </div>
        <div class="paragraph" para="152">
            <span class="paranum">152</span>
            <div class="gatha"> අප්පස්සුතායං පුරිසො, බලිබද්ධොව 
                <span class="note">(බලිවද්දොව (සී. ස්‍යා. පී.))</span> ජීරති;
            </div>
            <div class="gathalast">මංසානි තස්ස වඩ්ඪන්ති, පඤ්ඤා තස්ස න වඩ්ඪති.</div>
        </div>
        <div class="paragraph" para="153">
            <span class="paranum">153</span>
            <div class="gatha"> අනෙකජාතිසංසාරං 
                <pb ed="P" n="0.0023"/>, සන්ධාවිස්සං අනිබ්බිසං;
            </div>
            <div class="gathalast">ගහකාරං 
                <span class="note">(ගහකාරකං (සී. ස්‍යා. පී.))</span> ගවෙසන්තො, දුක්ඛා ජාති පුනප්පුනං.
            </div>
        </div>
        <div class="paragraph" para="154">
            <span class="paranum">154</span>
            <div class="gatha"> ගහකාරක දිට්ඨොසි, පුන ගෙහං න කාහසි;</div>
            <div class="gatha">සබ්බා 
                <pb ed="T" n="0.0036"/> තෙ ඵාසුකා භග්ගා, ගහකූටං විසඞ්ඛතං;
            </div>
            <div class="gathalast">විසඞ්ඛාරගතං චිත්තං, තණ්හානං ඛයමජ්ඣගා.</div>
        </div>
        <div class="paragraph" para="155">
            <span class="paranum">155</span>
            <div class="gatha"> අචරිත්වා බ්‍රහ්මචරියං, අලද්ධා යොබ්බනෙ ධනං;</div>
            <div class="gathalast">ජිණ්ණකොඤ්චාව ඣායන්ති, ඛීණමච්ඡෙව පල්ලලෙ.</div>
        </div>
        <div class="paragraph" para="156">
            <span class="paranum">156</span>
            <div class="gatha"> අචරිත්වා 
                <pb ed="M" n="0.0037"/> බ්‍රහ්මචරියං, අලද්ධා යොබ්බනෙ ධනං;
            </div>
            <div class="gathalast">සෙන්ති චාපාතිඛීණාව, පුරාණානි අනුත්ථුනං.</div>
        </div>
    </div>
    <div class="centre ct_vagga ending">ජරාවග්ගො එකාදසමො නිට්ඨිතො.</div>
</div>