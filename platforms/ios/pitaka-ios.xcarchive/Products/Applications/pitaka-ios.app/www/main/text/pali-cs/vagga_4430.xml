<div class="chapter ct_nipatha" node-id="44300">
    <span class="chapter ct_nipatha">21. මහානිපාතො</span>
    <div class="chapter-contents">
        <div class="subhead ct_sutta" node-id="44301">
            <span class="subhead ct_sutta">1. වඞ්ගීසත්ථෙරගාථා</span>
            <div class="subhead-contents">
                <div class="paragraph" para="1218">
                    <span class="paranum">1218</span>
                    <div class="gatha"> ‘‘නික්ඛන්තං 
                        <pb ed="M" n="0.0368"/>
                        <pb ed="V" n="0.0296"/>
                        <pb ed="P" n="0.0109"/> වත මං සන්තං, අගාරස්මානගාරියං;
                    </div>
                    <div class="gathalast">විතක්කා උපධාවන්ති, පගබ්භා කණ්හතො ඉමෙ.</div>
                </div>
                <div class="paragraph" para="1219">
                    <span class="paranum">1219</span>
                    <div class="gatha"> ‘‘උග්ගපුත්තා මහිස්සාසා, සික්ඛිතා දළ්හධම්මිනො 
                        <span class="note">(දළ්හධන්විනො (සී. අට්ඨ.))</span>;
                    </div>
                    <div class="gathalast">සමන්තා පරිකිරෙය්‍යුං, සහස්සං අපලායිනං.</div>
                </div>
                <div class="paragraph" para="1220">
                    <span class="paranum">1220</span>
                    <div class="gatha"> ‘‘සචෙපි එත්තකා 
                        <span class="note">(එතතො (සං. නි. 1.209))</span> භිය්‍යො, ආගමිස්සන්ති ඉත්ථියො;
                    </div>
                    <div class="gathalast">නෙව මං බ්‍යාධයිස්සන්ති 
                        <span class="note">(බ්‍යාථයිස්සන්ති (?))</span>, ධම්මෙ සම්හි 
                        <span class="note">(ධම්මෙස්වම්හි (ස්‍යා. ක.))</span> පතිට්ඨිතො.
                    </div>
                </div>
                <div class="paragraph" para="1221">
                    <span class="paranum">1221</span>
                    <div class="gatha"> ‘‘සක්ඛී 
                        <pb ed="T" n="0.0433"/> හි මෙ සුතං එතං, බුද්ධස්සාදිච්චබන්ධුනො;
                    </div>
                    <div class="gathalast">නිබ්බානගමනං මග්ගං, තත්ථ මෙ නිරතො මනො.</div>
                </div>
                <div class="paragraph" para="1222">
                    <span class="paranum">1222</span>
                    <div class="gatha"> ‘‘එවං චෙ මං විහරන්තං, පාපිම උපගච්ඡසි;</div>
                    <div class="gathalast">තථා මච්චු කරිස්සාමි, න මෙ මග්ගම්පි දක්ඛසි.</div>
                </div>
                <div class="paragraph" para="1223">
                    <span class="paranum">1223</span>
                    <div class="gatha"> ‘‘අරතිඤ්ච 
                        <span class="note">(අරතිං (බහූසු))</span> රතිඤ්ච පහාය, සබ්බසො ගෙහසිතඤ්ච විතක්කං;
                    </div>
                    <div class="gathalast">වනථං න කරෙය්‍ය කුහිඤ්චි, නිබ්බනථො අවනථො ස 
                        <span class="note">(නිබ්බනථො අරතො ස හි (සං. නි. 1.210))</span> භික්ඛු.
                    </div>
                </div>
                <div class="paragraph" para="1224">
                    <span class="paranum">1224</span>
                    <div class="gatha"> ‘‘යමිධ පථවිඤ්ච වෙහාසං, රූපගතං ජගතොගධං කිඤ්චි;</div>
                    <div class="gathalast">පරිජීයති සබ්බමනිච්චං, එවං සමෙච්ච චරන්ති මුතත්තා.</div>
                </div>
                <div class="paragraph" para="1225">
                    <span class="paranum">1225</span>
                    <div class="gatha"> ‘‘උපධීසු ජනා ගධිතාසෙ, දිට්ඨසුතෙ 
                        <span class="note">(දිට්ඨෙ සුතෙ (සී.))</span> පටිඝෙ ච මුතෙ ච;
                    </div>
                    <div class="gathalast">එත්ථ විනොදය ඡන්දමනෙජො, යො හෙත්ථ න ලිම්පති මුනි තමාහු 
                        <span class="note">(තං මුනිමාහු (සං. නි. 1.210))</span>.
                    </div>
                </div>
                <div class="paragraph" para="1226">
                    <span class="paranum">1226</span>
                    <div class="gatha"> ‘‘අථ 
                        <pb ed="M" n="0.0369"/> සට්ඨිසිතා සවිතක්කා, පුථුජ්ජනතාය 
                        <span class="note">(පුථූ ජනතාය (සං. නි. 1.210))</span> අධම්මා නිවිට්ඨා;
                    </div>
                    <div class="gathalast">න ච වග්ගගතස්ස කුහිඤ්චි, නො පන දුට්ඨුල්ලගාහී 
                        <span class="note">(දුට්ඨුල්ලභාණී (සං. නි. 1.210))</span> ස භික්ඛු.
                    </div>
                </div>
                <div class="paragraph" para="1227">
                    <span class="paranum">1227</span>
                    <div class="gatha"> ‘‘දබ්බො 
                        <pb ed="P" n="0.0110"/> චිරරත්තසමාහිතො, අකුහකො නිපකො අපිහාලු;
                    </div>
                    <div class="gathalast">සන්තං පදං අජ්ඣගමා මුනි, පටිච්ච පරිනිබ්බුතො කඞ්ඛති කාලං.</div>
                </div>
                <div class="paragraph" para="1228">
                    <span class="paranum">1228</span>
                    <div class="gatha"> ‘‘මානං පජහස්සු ගොතම, මානපථඤ්ච ජහස්සු අසෙසං;</div>
                    <div class="gathalast">මානපථම්හි ස මුච්ඡිතො, විප්පටිසාරීහුවා චිරරත්තං.</div>
                </div>
                <div class="paragraph" para="1229">
                    <span class="paranum">1229</span>
                    <div class="gatha"> ‘‘මක්ඛෙන මක්ඛිතා පජා, මානහතා නිරයං පපතන්ති;</div>
                    <div class="gathalast">සොචන්ති ජනා චිරරත්තං, මානහතා නිරයං උපපන්නා.</div>
                </div>
                <div class="paragraph" para="1230">
                    <span class="paranum">1230</span>
                    <div class="gatha"> ‘‘න 
                        <pb ed="V" n="0.0297"/> හි සොචති භික්ඛු කදාචි, මග්ගජිනො සම්මා පටිපන්නො;
                    </div>
                    <div class="gathalast">කිත්තිඤ්ච 
                        <pb ed="T" n="0.0434"/> සුඛඤ්චානුභොති, ධම්මදසොති තමාහු තථත්තං.
                    </div>
                </div>
                <div class="paragraph" para="1231">
                    <span class="paranum">1231</span>
                    <div class="gatha"> ‘‘තස්මා අඛිලො ඉධ 
                        <span class="note">(අඛිලො (සී.), අඛිලොධ (සං. නි. 1.211))</span> පධානවා, නීවරණානි පහාය විසුද්ධො;
                    </div>
                    <div class="gathalast">මානඤ්ච පහාය අසෙසං, විජ්ජායන්තකරො සමිතාවී.</div>
                </div>
                <div class="paragraph" para="1232">
                    <span class="paranum">1232</span>
                    <div class="gatha"> ‘‘කාමරාගෙන ඩය්හාමි, චිත්තං මෙ පරිඩය්හති;</div>
                    <div class="gathalast">සාධු නිබ්බාපනං බ්‍රූහි, අනුකම්පාය ගොතම.</div>
                </div>
                <div class="paragraph" para="1233">
                    <span class="paranum">1233</span>
                    <div class="gatha"> ‘‘සඤ්ඤාය 
                        <pb ed="M" n="0.0370"/> විපරියෙසා, චිත්තං තෙ පරිඩය්හති;
                    </div>
                    <div class="gathalast">නිමිත්තං පරිවජ්ජෙහි, සුභං රාගූපසංහිතං ( ) 
                        <span class="note">((සඞ්ඛාරෙ පරතො පස්ස, දුක්ඛතො මා ච අත්තතො; නිබ්බාපෙහි මහාරාගං, මා දය්හිත්ථො පුනප්පුනං;) (සී. සං. නි. 1.212) උද්දානගාථායං එකසත්තතීතිසඞ්ඛ්‍යා ච, ථෙරගාථාට්ඨකථා ච පස්සිතබ්බා)</span>.
                    </div>
                </div>
                <div class="paragraph" para="1234">
                    <span class="paranum">1234</span>
                    <div class="gatha"> ‘‘අසුභාය චිත්තං භාවෙහි, එකග්ගං සුසමාහිතං;</div>
                    <div class="gathalast">සති කායගතා ත්‍යත්ථු, නිබ්බිදාබහුලො භව.</div>
                </div>
                <div class="paragraph" para="1235">
                    <span class="paranum">1235</span>
                    <div class="gatha"> ‘‘අනිමිත්තඤ්ච භාවෙහි, මානානුසයමුජ්ජහ;</div>
                    <div class="gathalast">තතො මානාභිසමයා, උපසන්තො චරිස්සසි.</div>
                </div>
                <div class="paragraph" para="1236">
                    <span class="paranum">1236</span>
                    <div class="gatha"> ‘‘තමෙව වාචං භාසෙය්‍ය, යායත්තානං න තාපයෙ;</div>
                    <div class="gathalast">පරෙ ච න විහිංසෙය්‍ය, සා වෙ වාචා සුභාසිතා.</div>
                </div>
                <div class="paragraph" para="1237">
                    <span class="paranum">1237</span>
                    <div class="gatha"> ‘‘පියවාචමෙව භාසෙය්‍ය, යා වාචා පටිනන්දිතා;</div>
                    <div class="gathalast">යං අනාදාය පාපානි, පරෙසං භාසතෙ පියං.</div>
                </div>
                <div class="paragraph" para="1238">
                    <span class="paranum">1238</span>
                    <div class="gatha"> ‘‘සච්චං වෙ අමතා වාචා, එස ධම්මො සනන්තනො;</div>
                    <div class="gathalast">සච්චෙ අත්ථෙ ච ධම්මෙ ච, ආහු සන්තො පතිට්ඨිතා.</div>
                </div>
                <div class="paragraph" para="1239">
                    <span class="paranum">1239</span>
                    <div class="gatha"> ‘‘යං බුද්ධො භාසති වාචං, ඛෙමං නිබ්බානපත්තියා;</div>
                    <div class="gathalast">දුක්ඛස්සන්තකිරියාය, සා වෙ වාචානමුත්තමා.</div>
                </div>
                <div class="paragraph" para="1240">
                    <span class="paranum">1240</span>
                    <div class="gatha"> ‘‘ගම්භීරපඤ්ඤො මෙධාවී, මග්ගාමග්ගස්ස කොවිදො;</div>
                    <div class="gathalast">සාරිපුත්තො 
                        <pb ed="T" n="0.0435"/> මහාපඤ්ඤො, ධම්මං දෙසෙති භික්ඛුනං.
                    </div>
                </div>
                <div class="paragraph" para="1241">
                    <span class="paranum">1241</span>
                    <div class="gatha"> ‘‘සඞ්ඛිත්තෙනපි දෙසෙති, විත්ථාරෙනපි භාසති;</div>
                    <div class="gathalast">සාලිකායිව නිග්ඝොසො, පටිභානං උදිය්‍යති 
                        <span class="note">(උදීරයි (සී.), උදීය්‍යති (ස්‍යා.), උදය්‍යති (?) උට්ඨහතීති තංසංවණ්ණනා)</span>.
                    </div>
                </div>
                <div class="paragraph" para="1242">
                    <span class="paranum">1242</span>
                    <div class="gatha"> ‘‘තස්ස 
                        <pb ed="P" n="0.0111"/> තං දෙසයන්තස්ස, සුණන්ති මධුරං ගිරං;
                    </div>
                    <div class="gatha">සරෙන රජනීයෙන, සවනීයෙන වග්ගුනා;</div>
                    <div class="gathalast">උදග්ගචිත්තා මුදිතා, සොතං ඔධෙන්ති භික්ඛවො.</div>
                </div>
                <div class="paragraph" para="1243">
                    <span class="paranum">1243</span>
                    <div class="gatha"> ‘‘අජ්ජ පන්නරසෙ විසුද්ධියා, භික්ඛූ පඤ්චසතා සමාගතා;</div>
                    <div class="gathalast">සංයොජනබන්ධනච්ඡිදා, අනීඝා ඛීණපුනබ්භවා ඉසී.</div>
                </div>
                <div class="paragraph" para="1244">
                    <span class="paranum">1244</span>
                    <div class="gatha"> ‘‘චක්කවත්තී 
                        <pb ed="V" n="0.0298"/> යථා රාජා, අමච්චපරිවාරිතො;
                    </div>
                    <div class="gathalast">සමන්තා අනුපරියෙති, සාගරන්තං මහිං ඉමං.</div>
                </div>
                <div class="paragraph" para="1245">
                    <span class="paranum">1245</span>
                    <div class="gatha"> ‘‘එවං 
                        <pb ed="M" n="0.0371"/> විජිතසඞ්ගාමං, සත්ථවාහං අනුත්තරං;
                    </div>
                    <div class="gathalast">සාවකා පයිරුපාසන්ති, තෙවිජ්ජා මච්චුහායිනො.</div>
                </div>
                <div class="paragraph" para="1246">
                    <span class="paranum">1246</span>
                    <div class="gatha"> ‘‘සබ්බෙ භගවතො පුත්තා, පලාපෙත්ථ න විජ්ජති;</div>
                    <div class="gathalast">තණ්හාසල්ලස්ස හන්තාරං, වන්දෙ ආදිච්චබන්ධුනං.</div>
                </div>
                <div class="paragraph" para="1247">
                    <span class="paranum">1247</span>
                    <div class="gatha"> ‘‘පරොසහස්සං භික්ඛූනං, සුගතං පයිරුපාසති;</div>
                    <div class="gathalast">දෙසෙන්තං විරජං ධම්මං, නිබ්බානං අකුතොභයං.</div>
                </div>
                <div class="paragraph" para="1248">
                    <span class="paranum">1248</span>
                    <div class="gatha"> ‘‘සුණන්ති ධම්මං විමලං, සම්මාසම්බුද්ධදෙසිතං;</div>
                    <div class="gathalast">සොභති වත සම්බුද්ධො, භික්ඛුසඞ්ඝපුරක්ඛතො.</div>
                </div>
                <div class="paragraph" para="1249">
                    <span class="paranum">1249</span>
                    <div class="gatha"> ‘‘‘නාගනාමො’සි භගවා, ඉසීනං ඉසිසත්තමො;</div>
                    <div class="gathalast">මහාමෙඝොව හුත්වාන, සාවකෙ අභිවස්සසි.</div>
                </div>
                <div class="paragraph" para="1250">
                    <span class="paranum">1250</span>
                    <div class="gatha"> ‘‘දිවා 
                        <pb ed="T" n="0.0436"/> විහාරා නික්ඛම්ම, සත්ථුදස්සනකම්‍යතා;
                    </div>
                    <div class="gathalast">සාවකො තෙ මහාවීර, පාදෙ වන්දති වඞ්ගිසො.</div>
                </div>
                <div class="paragraph" para="1251">
                    <span class="paranum">1251</span>
                    <div class="gatha"> ‘‘උම්මග්ගපථං මාරස්ස, අභිභුය්‍ය චරති පභිජ්ජ ඛීලානි;</div>
                    <div class="gathalast">තං පස්සථ බන්ධපමුඤ්චකරං, අසිතංව භාගසො පවිභජ්ජ.</div>
                </div>
                <div class="paragraph" para="1252">
                    <span class="paranum">1252</span>
                    <div class="gatha"> ‘‘ඔඝස්ස හි නිතරණත්ථං, අනෙකවිහිතං මග්ගං අක්ඛාසි;</div>
                    <div class="gathalast">තස්මිඤ්ච අමතෙ අක්ඛාතෙ, ධම්මදසා ඨිතා අසංහීරා.</div>
                </div>
                <div class="paragraph" para="1253">
                    <span class="paranum">1253</span>
                    <div class="gatha"> ‘‘පජ්ජොතකරො අතිවිජ්ඣ 
                        <span class="note">(අතිවිජ්ඣ ධම්මං (සී.))</span>, සබ්බඨිතීනං අතික්කමමද්දස 
                        <span class="note">(අතික්කමමද්ද (සී. ක.))</span>;
                    </div>
                    <div class="gathalast">ඤත්වා ච සච්ඡිකත්වා ච, අග්ගං සො දෙසයි දසද්ධානං.</div>
                </div>
                <div class="paragraph" para="1254">
                    <span class="paranum">1254</span>
                    <div class="gatha"> ‘‘එවං සුදෙසිතෙ ධම්මෙ, කො පමාදො විජානතං ධම්මං;</div>
                    <div class="gathalast">තස්මා හි තස්ස භගවතො සාසනෙ, අප්පමත්තො සදා නමස්සමනුසික්ඛෙ.</div>
                </div>
                <div class="paragraph" para="1255">
                    <span class="paranum">1255</span>
                    <div class="gatha"> ‘‘බුද්ධානුබුද්ධො යො ථෙරො, කොණ්ඩඤ්ඤො තිබ්බනික්කමො;</div>
                    <div class="gathalast">ලාභී සුඛවිහාරානං, විවෙකානං අභිණ්හසො.</div>
                </div>
                <div class="paragraph" para="1256">
                    <span class="paranum">1256</span>
                    <div class="gatha"> ‘‘යං 
                        <pb ed="M" n="0.0372"/>
                        <pb ed="P" n="0.0112"/> සාවකෙන පත්තබ්බං, සත්ථු සාසනකාරිනා;
                    </div>
                    <div class="gathalast">සබ්බස්ස තං අනුප්පත්තං, අප්පමත්තස්ස සික්ඛතො.</div>
                </div>
                <div class="paragraph" para="1257">
                    <span class="paranum">1257</span>
                    <div class="gatha"> ‘‘මහානුභාවො තෙවිජ්ජො, චෙතොපරියකොවිදො;</div>
                    <div class="gathalast">කොණ්ඩඤ්ඤො බුද්ධදායාදො, පාදෙ වන්දති සත්ථුනො.</div>
                </div>
                <div class="paragraph" para="1258">
                    <span class="paranum">1258</span>
                    <div class="gatha"> ‘‘නගස්ස 
                        <pb ed="V" n="0.0299"/> පස්සෙ ආසීනං, මුනිං දුක්ඛස්ස පාරගුං;
                    </div>
                    <div class="gathalast">සාවකා පයිරුපාසන්ති, තෙවිජ්ජා මච්චුහායිනො.</div>
                </div>
                <div class="paragraph" para="1259">
                    <span class="paranum">1259</span>
                    <div class="gatha"> ‘‘චෙතසා 
                        <span class="note">(තෙ චෙතසා (සං. නි. 1.218))</span> අනුපරියෙති, මොග්ගල්ලානො මහිද්ධිකො;
                    </div>
                    <div class="gathalast">චිත්තං 
                        <pb ed="T" n="0.0437"/> නෙසං සමන්වෙසං 
                        <span class="note">(සමන්නෙසං (සං. නි. 1.218))</span>, විප්පමුත්තං නිරූපධිං.
                    </div>
                </div>
                <div class="paragraph" para="1260">
                    <span class="paranum">1260</span>
                    <div class="gatha"> ‘‘එවං සබ්බඞ්ගසම්පන්නං, මුනිං දුක්ඛස්ස පාරගුං;</div>
                    <div class="gathalast">අනෙකාකාරසම්පන්නං, පයිරුපාසන්ති ගොතමං.</div>
                </div>
                <div class="paragraph" para="1261">
                    <span class="paranum">1261</span>
                    <div class="gatha"> ‘‘චන්දො යථා විගතවලාහකෙ නභෙ, විරොචති වීතමලොව භාණුමා;</div>
                    <div class="gathalast">එවම්පි අඞ්ගීරස ත්වං මහාමුනි, අතිරොචසි යසසා සබ්බලොකං.</div>
                </div>
                <div class="paragraph" para="1262">
                    <span class="paranum">1262</span>
                    <div class="gatha"> ‘‘කාවෙය්‍යමත්තා විචරිම්හ පුබ්බෙ, ගාමා ගාමං පුරා පුරං;</div>
                    <div class="gathalast">අථද්දසාම සම්බුද්ධං, සබ්බධම්මාන පාරගුං.</div>
                </div>
                <div class="paragraph" para="1263">
                    <span class="paranum">1263</span>
                    <div class="gatha"> ‘‘සො මෙ ධම්මමදෙසෙසි, මුනි දුක්ඛස්ස පාරගූ;</div>
                    <div class="gathalast">ධම්මං සුත්වා පසීදිම්හ, සද්ධා 
                        <span class="note">(අද්ධා (සී. අට්ඨ.))</span> නො උදපජ්ජථ.
                    </div>
                </div>
                <div class="paragraph" para="1264">
                    <span class="paranum">1264</span>
                    <div class="gatha"> ‘‘තස්සාහං වචනං සුත්වා, ඛන්ධෙ ආයතනානි ච;</div>
                    <div class="gathalast">ධාතුයො ච විදිත්වාන, පබ්බජිං අනගාරියං.</div>
                </div>
                <div class="paragraph" para="1265">
                    <span class="paranum">1265</span>
                    <div class="gatha"> ‘‘බහූනං වත අත්ථාය, උප්පජ්ජන්ති තථාගතා;</div>
                    <div class="gathalast">ඉත්ථීනං පුරිසානඤ්ච, යෙ තෙ සාසනකාරකා.</div>
                </div>
                <div class="paragraph" para="1266">
                    <span class="paranum">1266</span>
                    <div class="gatha"> ‘‘තෙසං ඛො වත අත්ථාය, බොධිමජ්ඣගමා මුනි;</div>
                    <div class="gathalast">භික්ඛූනං භික්ඛුනීනඤ්ච, යෙ නිරාමගතද්දසා.</div>
                </div>
                <div class="paragraph" para="1267">
                    <span class="paranum">1267</span>
                    <div class="gatha"> ‘‘සුදෙසිතා චක්ඛුමතා, බුද්ධෙනාදිච්චබන්ධුනා;</div>
                    <div class="gathalast">චත්තාරි අරියසච්චානි, අනුකම්පාය පාණිනං.</div>
                </div>
                <div class="paragraph" para="1268">
                    <span class="paranum">1268</span>
                    <div class="gatha"> ‘‘දුක්ඛං 
                        <pb ed="M" n="0.0373"/> දුක්ඛසමුප්පාදං, දුක්ඛස්ස ච අතික්කමං;
                    </div>
                    <div class="gathalast">අරියං 
                        <pb ed="T" n="0.0438"/> චට්ඨඞ්ගිකං මග්ගං, දුක්ඛූපසමගාමිනං.
                    </div>
                </div>
                <div class="paragraph" para="1269">
                    <span class="paranum">1269</span>
                    <div class="gatha"> ‘‘එවමෙතෙ තථා වුත්තා, දිට්ඨා මෙ තෙ යථා තථා;</div>
                    <div class="gathalast">සදත්ථො මෙ අනුප්පත්තො, කතං බුද්ධස්ස සාසනං.</div>
                </div>
                <div class="paragraph" para="1270">
                    <span class="paranum">1270</span>
                    <div class="gatha"> ‘‘ස්වාගතං වත මෙ ආසි, මම බුද්ධස්ස සන්තිකෙ;</div>
                    <div class="gathalast">සුවිභත්තෙසු 
                        <span class="note">(සවිභත්තෙසු (සී. ක.))</span> ධම්මෙසු, යං සෙට්ඨං තදුපාගමිං.
                    </div>
                </div>
                <div class="paragraph" para="1271">
                    <span class="paranum">1271</span>
                    <div class="gatha"> ‘‘අභිඤ්ඤාපාරමිප්පත්තො, සොතධාතු විසොධිතා;</div>
                    <div class="gathalast">තෙවිජ්ජො ඉද්ධිපත්තොම්හි, චෙතොපරියකොවිදො.</div>
                </div>
                <div class="paragraph" para="1272">
                    <span class="paranum">1272</span>
                    <div class="gatha"> ‘‘පුච්ඡාමි 
                        <pb ed="P" n="0.0113"/> සත්ථාරමනොමපඤ්ඤං, දිට්ඨෙව ධම්මෙ යො විචිකිච්ඡානං ඡෙත්තා;
                    </div>
                    <div class="gathalast">අග්ගාළවෙ කාලමකාසි භික්ඛු, ඤාතො යසස්සී අභිනිබ්බුතත්තො.</div>
                </div>
                <div class="paragraph" para="1273">
                    <span class="paranum">1273</span>
                    <div class="gatha"> ‘‘නිග්‍රොධකප්පො 
                        <pb ed="V" n="0.0300"/> ඉති තස්ස නාමං, තයා කතං භගවා බ්‍රාහ්මණස්ස;
                    </div>
                    <div class="gathalast">සො තං නමස්සං අචරි මුත්‍යපෙඛො, ආරද්ධවීරියො දළ්හධම්මදස්සී.</div>
                </div>
                <div class="paragraph" para="1274">
                    <span class="paranum">1274</span>
                    <div class="gatha"> ‘‘තං සාවකං සක්ක මයම්පි සබ්බෙ, අඤ්ඤාතුමිච්ඡාම සමන්තචක්ඛු;</div>
                    <div class="gathalast">සමවට්ඨිතා නො සවනාය සොතා 
                        <span class="note">(හෙතුං (සී. ස්‍යා.) සුත්තනිපාතට්ඨකථා පස්සිතබ්බා)</span>, තුවං නො සත්ථා ත්වමනුත්තරොසි’’.
                    </div>
                </div>
                <div class="paragraph" para="1275">
                    <span class="paranum">1275</span>
                    <div class="gatha"> ඡින්ද 
                        <pb ed="T" n="0.0439"/> නො විචිකිච්ඡං බ්‍රූහි මෙතං, පරිනිබ්බුතං වෙදය භූරිපඤ්ඤ;
                    </div>
                    <div class="gathalast">මජ්ඣෙව නො භාස සමන්තචක්ඛු, සක්කොව දෙවාන සහස්සනෙත්තො.</div>
                </div>
                <div class="paragraph" para="1276">
                    <span class="paranum">1276</span>
                    <div class="gatha"> ‘‘යෙ කෙචි ගන්ථා ඉධ මොහමග්ගා, අඤ්ඤාණපක්ඛා විචිකිච්ඡඨානා;</div>
                    <div class="gathalast">තථාගතං පත්වා න තෙ භවන්ති, චක්ඛුඤ්හි එතං පරමං නරානං.</div>
                </div>
                <div class="paragraph" para="1277">
                    <span class="paranum">1277</span>
                    <div class="gatha"> ‘‘නො 
                        <pb ed="M" n="0.0374"/> චෙ හි ජාතු පුරිසො කිලෙසෙ, වාතො යථා අබ්භඝනං විහානෙ;
                    </div>
                    <div class="gathalast">තමොවස්ස නිවුතො සබ්බලොකො, ජොතිමන්තොපි න පභාසෙය්‍යුං 
                        <span class="note">(න ජොතිමන්තොපි නරා තපෙය්‍යුං (සු. නි. 350))</span>.
                    </div>
                </div>
                <div class="paragraph" para="1278">
                    <span class="paranum">1278</span>
                    <div class="gatha"> ‘‘ධීරා ච පජ්ජොතකරා භවන්ති, තං තං අහං වීර තථෙව මඤ්ඤෙ;</div>
                    <div class="gathalast">විපස්සිනං ජානමුපාගමිම්හ, පරිසාසු නො ආවිකරොහි කප්පං.</div>
                </div>
                <div class="paragraph" para="1279">
                    <span class="paranum">1279</span>
                    <div class="gatha"> ‘‘ඛිප්පං ගිරං එරය වග්ගු වග්ගුං, හංසොව පග්ගය්හ සණිකං නිකූජ;</div>
                    <div class="gathalast">බින්දුස්සරෙන 
                        <pb ed="P" n="0.0114"/> සුවිකප්පිතෙන, සබ්බෙව තෙ උජ්ජුගතා සුණොම.
                    </div>
                </div>
                <div class="paragraph" para="1280">
                    <span class="paranum">1280</span>
                    <div class="gatha"> ‘‘පහීනජාතිමරණං 
                        <pb ed="T" n="0.0440"/> අසෙසං, නිග්ගය්හ ධොනං වදෙස්සාමි 
                        <span class="note">(පටිවෙදියාමි (සී. ක.))</span> ධම්මං;
                    </div>
                    <div class="gathalast">න කාමකාරො හි 
                        <span class="note">(හොති (සී. ක.))</span> පුථුජ්ජනානං, සඞ්ඛෙය්‍යකාරො ච 
                        <span class="note">(ව (බහූසු))</span> තථාගතානං.
                    </div>
                </div>
                <div class="paragraph" para="1281">
                    <span class="paranum">1281</span>
                    <div class="gatha"> ‘‘සම්පන්නවෙය්‍යාකරණං තවෙදං, සමුජ්ජුපඤ්ඤස්ස සමුග්ගහීතං;</div>
                    <div class="gathalast">අයමඤ්ජලි පච්ඡිමො සුප්පණාමිතො, මා මොහයී ජානමනොමපඤ්ඤ.</div>
                </div>
                <div class="paragraph" para="1282">
                    <span class="paranum">1282</span>
                    <div class="gatha"> ‘‘පරොපරං අරියධම්මං විදිත්වා, මා මොහයී ජානමනොමවීරිය;</div>
                    <div class="gathalast">වාරිං යථා ඝම්මනි ඝම්මතත්තො, වාචාභිකඞ්ඛාමි සුතං පවස්ස.</div>
                </div>
                <div class="paragraph" para="1283">
                    <span class="paranum">1283</span>
                    <div class="gatha"> ‘‘යදත්ථිකං බ්‍රහ්මචරියං අචරී, කප්පායනො කච්චිස්සතං අමොඝං;</div>
                    <div class="gathalast">නිබ්බායි සො ආදු සඋපාදිසෙසො 
                        <span class="note">(අනුපාදිසෙසා (සී.), අනුපාදිසෙසො (ක.))</span>, යථා විමුත්තො අහු තං සුණොම.
                    </div>
                </div>
                <div class="paragraph" para="1284">
                    <span class="paranum">1284</span>
                    <div class="gatha"> ‘‘‘අච්ඡෙච්ඡි 
                        <pb ed="M" n="0.0375"/> තණ්හං ඉධ නාමරූපෙ,
                    </div>
                    <div class="gatha">(ඉති භගවා) කණ්හස්ස සොතං දීඝරත්තානුසයිතං;</div>
                    <div class="gathalast">අතාරි ජාතිං මරණං අසෙසං’, ඉච්චබ්‍රවි 
                        <pb ed="T" n="0.0441"/> භගවා පඤ්චසෙට්ඨො.
                    </div>
                </div>
                <div class="paragraph" para="1285">
                    <span class="paranum">1285</span>
                    <div class="gatha"> ‘‘එස සුත්වා පසීදාමි, වචො තෙ ඉසිසත්තම;</div>
                    <div class="gathalast">අමොඝං කිර මෙ පුට්ඨං, න මං වඤ්චෙසි බ්‍රාහ්මණො.</div>
                </div>
                <div class="paragraph" para="1286">
                    <span class="paranum">1286</span>
                    <div class="gatha"> ‘‘යථා වාදී තථා කාරී, අහු බුද්ධස්ස සාවකො;</div>
                    <div class="gathalast">අච්ඡෙච්ඡි මච්චුනො ජාලං, තතං මායාවිනො දළ්හං.</div>
                </div>
                <div class="paragraph" para="1287">
                    <span class="paranum">1287</span>
                    <div class="gatha"> ‘‘අද්දස 
                        <pb ed="V" n="0.0301"/> භගවා ආදිං, උපාදානස්ස කප්පියො;
                    </div>
                    <div class="gathalast">අච්චගා 
                        <pb ed="P" n="0.0115"/> වත කප්පානො, මච්චුධෙය්‍යං සුදුත්තරං.
                    </div>
                </div>
                <div class="paragraph" para="1288">
                    <span class="paranum">1288</span>
                    <div class="gatha"> ‘‘තං දෙවදෙවං වන්දාමි, පුත්තං තෙ ද්විපදුත්තම;</div>
                    <div class="gathalast">අනුජාතං මහාවීරං, නාගං නාගස්ස ඔරස’’න්ති.</div>
                </div>
            </div>
            <div class="centre ct_sutta ending">ඉත්ථං සුදං ආයස්මා වඞ්ගීසො ථෙරො ගාථායො අභාසිත්ථාති.</div>
        </div>
    </div>
    <div class="centre ct_nipatha ending">මහානිපාතො නිට්ඨිතො.</div>
    <div class="paragraph udana" para="udana">
        <div class="bodytext ct_nipatha">තත්‍රුද්දානං -</div>
        <div class="ct_nipatha gatha">සත්තතිම්හි නිපාතම්හි, වඞ්ගීසො පටිභාණවා;</div>
        <div class="gathalast ct_nipatha">එකොව ථෙරො නත්ථඤ්ඤො, ගාථායො එකසත්තතීති.</div>
    </div>
</div>
<chapter-ending/>
<div class="centre ct_book ending">නිට්ඨිතා ථෙරගාථායො.</div>
<div class="paragraph udana" para="udana">
    <div class="bodytext ct_book">තත්‍රුද්දානං -</div>
    <div class="ct_book gatha">සහස්සං හොන්ති තා ගාථා, තීණි සට්ඨිසතානි ච;</div>
    <div class="gathalast ct_book">ථෙරා ච ද්වෙ සතා සට්ඨි, චත්තාරො ච පකාසිතා.</div>
    <div class="ct_book gatha">සීහනාදං නදිත්වාන, බුද්ධපුත්තා අනාසවා;</div>
    <div class="gathalast ct_book">ඛෙමන්තං පාපුණිත්වාන, අග්ගිඛන්ධාව නිබ්බුතාති.</div>
</div>
<div class="centre ending">ථෙරගාථාපාළි නිට්ඨිතා.</div>