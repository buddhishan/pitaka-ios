<div class="chapter ct_vagga" node-id="46260">
    <span class="chapter ct_vagga">17. සුපාරිචරියවග්ගො</span>
    <div class="chapter-contents">
        <div class="subhead ct_sutta" node-id="46261">
            <span class="subhead ct_sutta">1. සුපාරිචරියත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘පදුමො 
                        <pb ed="T" n="1.0265"/>
                        <pb ed="M" n="1.0201"/>
                        <pb ed="V" n="1.0185"/> නාම නාමෙන, ද්විපදින්දො නරාසභො;
                    </div>
                    <div class="gathalast">පවනා අභිනික්ඛම්ම, ධම්මං දෙසෙති චක්ඛුමා.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘යක්ඛානං සමයො ආසි, අවිදූරෙ මහෙසිනො;</div>
                    <div class="gathalast">යෙන කිච්චෙන සම්පත්තා, අජ්ඣාපෙක්ඛිංසු තාවදෙ.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘බුද්ධස්ස ගිරමඤ්ඤාය, අමතස්ස ච දෙසනං;</div>
                    <div class="gathalast">පසන්නචිත්තො සුමනො, අප්ඵොටෙත්වා උපට්ඨහිං.</div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘සුචිණ්ණස්ස ඵලං පස්ස, උපට්ඨානස්ස සත්ථුනො;</div>
                    <div class="gathalast">තිංසකප්පසහස්සෙසු, දුග්ගතිං නුපපජ්ජහං.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘ඌනතිංසෙ කප්පසතෙ, සමලඞ්කතනාමකො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ‘‘පටිසම්භිදා චතස්සො, විමොක්ඛාපි ච අට්ඨිමෙ;</div>
                    <div class="gathalast">ඡළභිඤ්ඤා සච්ඡිකතා, කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා සුපාරිචරියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සුපාරිචරියත්ථෙරස්සාපදානං පඨමං.</div>
        </div>
        <div class="subhead ct_sutta" node-id="46262">
            <span class="subhead ct_sutta">2. කණවෙරපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="7">
                    <span class="paranum">7</span>
                    <div class="gatha"> ‘‘සිද්ධත්ථො 
                        <pb ed="T" n="1.0266"/>
                        <pb ed="P" n="1.0182"/> නාම භගවා, ලොකජෙට්ඨො නරාසභො;
                    </div>
                    <div class="gathalast">පුරක්ඛතො සාවකෙහි, නගරං පටිපජ්ජථ.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘රඤ්ඤො අන්තෙපුරෙ ආසිං, ගොපකො අභිසම්මතො;</div>
                    <div class="gathalast">පාසාදෙ උපවිට්ඨොහං, අද්දසං ලොකනායකං.</div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘කණවෙරං 
                        <pb ed="V" n="1.0186"/>
                        <span class="note">(කරවීරං (සක්කතානුලොමං), කණවීරං (පාකත))</span> ගහෙත්වාන, භික්ඛුසඞ්ඝෙ සමොකිරිං;
                    </div>
                    <div class="gathalast">බුද්ධස්ස විසුං කත්වාන, තතො භිය්‍යො සමොකිරිං.</div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘‘චතුන්නවුතිතො 
                        <pb ed="M" n="1.0202"/> කප්පෙ, යං පුප්ඵමභිපූජයිං 
                        <span class="note">(රොපයිං (ස්‍යා.))</span>;
                    </div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘සත්තාසීතිම්හිතො කප්පෙ, චතුරාසුං මහිද්ධිකා;</div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා කණවෙරපුප්ඵියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">කණවෙරපුප්ඵියත්ථෙරස්සාපදානං දුතියං.</div>
        </div>
        <div class="subhead ct_sutta" node-id="46263">
            <span class="subhead ct_sutta">3. ඛජ්ජකදායකත්ථෙරඅපදානං</span>
            <div class="subhead-contents">
                <div class="paragraph" para="13">
                    <span class="paranum">13</span>
                    <div class="gatha"> ‘‘තිස්සස්ස ඛො භගවතො, පුබ්බෙ ඵලමදාසහං;</div>
                    <div class="gathalast">නාළිකෙරඤ්ච පාදාසිං, ඛජ්ජකං අභිසම්මතං.</div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘‘බුද්ධස්ස 
                        <pb ed="T" n="1.0267"/> තමහං දත්වා, තිස්සස්ස තු මහෙසිනො;
                    </div>
                    <div class="gathalast">මොදාමහං කාමකාමී, උපපජ්ජිං 
                        <span class="note">(කාමකාරී, උපපජ්ජං (සී.))</span> යමිච්ඡකං 
                        <span class="note">(සබ්බත්ථපි එවමෙව දිස්සති)</span>.
                    </div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘ද්වෙනවුතෙ ඉතො කප්පෙ, යං දානමදදිං තදා;</div>
                    <div class="gathalast">දුග්ගතිං නාභිජානාමි, ඵලදානස්සිදං ඵලං.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘ඉතො තෙරසකප්පම්හි, රාජා ඉන්දසමො අහු;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා ඛජ්ජකදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">ඛජ්ජකදායකත්ථෙරස්සාපදානං තතියං.</div>
        </div>
        <div class="subhead ct_sutta" node-id="46264">
            <span class="subhead ct_sutta">4. දෙසපූජකත්ථෙරඅපදානං</span>
            <div class="subhead-contents">
                <div class="paragraph" para="18">
                    <span class="paranum">18</span>
                    <div class="gatha"> ‘‘අත්ථදස්සී 
                        <pb ed="P" n="1.0183"/> තු භගවා, ලොකජෙට්ඨො නරාසභො;
                    </div>
                    <div class="gathalast">අබ්භුග්ගන්ත්වාන වෙහාසං, ගච්ඡතෙ අනිලඤ්ජසෙ.</div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘යම්හි 
                        <pb ed="M" n="1.0203"/>
                        <pb ed="V" n="1.0187"/> දෙසෙ ඨිතො සත්ථා, අබ්භුග්ගච්ඡි මහාමුනි;
                    </div>
                    <div class="gathalast">තාහං දෙසං අපූජෙසිං, පසන්නො සෙහි පාණිභි.</div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘අට්ඨාරසෙ කප්පසතෙ, අද්දසං යං මහාමුනිං;</div>
                    <div class="gathalast">දුග්ගතිං නාභිජානාමි, දෙසපූජායිදං ඵලං.</div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘එකාදසෙ 
                        <pb ed="T" n="1.0268"/> කප්පසතෙ, ගොසුජාතසනාමකො;
                    </div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා දෙසපූජකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">දෙසපූජකත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="46265">
            <span class="subhead ct_sutta">5. කණිකාරඡත්තියත්ථෙරඅපදානං</span>
            <div class="subhead-contents">
                <div class="paragraph" para="23">
                    <span class="paranum">23</span>
                    <div class="gatha"> ‘‘වෙස්සභූ නාම සම්බුද්ධො, ලොකජෙට්ඨො නරාසභො;</div>
                    <div class="gathalast">දිවාවිහාරාය මුනි, ඔගාහයි මහාවනං.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘කණිකාරං ඔචිනිත්වා, ඡත්තං කත්වානහං තදා;</div>
                    <div class="gathalast">පුප්ඵච්ඡදනං කත්වාන, බුද්ධස්ස අභිරොපයිං.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘එකත්තිංසෙ ඉතො කප්පෙ, යං පුප්ඵමභිරොපයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘ඉතො වීසතිකප්පම්හි, සොණ්ණාභා අට්ඨ ඛත්තියා;</div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං 
                        <pb ed="T" n="1.0269"/> සුදං ආයස්මා කණිකාරඡත්තියො ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">කණිකාරඡත්තියත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="46266">
            <span class="subhead ct_sutta">6. සප්පිදායකත්ථෙරඅපදානං</span>
            <div class="subhead-contents">
                <div class="paragraph" para="28">
                    <span class="paranum">28</span>
                    <div class="gatha"> ‘‘ඵුස්සො 
                        <pb ed="M" n="1.0204"/>
                        <pb ed="P" n="1.0184"/> නාමාසි 
                        <span class="note">(නාමාථ (සී.))</span> භගවා, ආහුතීනං පටිග්ගහො;
                    </div>
                    <div class="gathalast">ගච්ඡතෙ වීථියං වීරො, නිබ්බාපෙන්තො මහාජනං.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘අනුපුබ්බෙන 
                        <pb ed="V" n="1.0188"/> භගවා, ආගච්ඡි මම සන්තිකං;
                    </div>
                    <div class="gathalast">තතො තං 
                        <span class="note">(තතොහං (සී. ස්‍යා.))</span> පත්තං පග්ගය්හ, සප්පිතෙලමදාසහං.
                    </div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘ද්වෙනවුතෙ ඉතො කප්පෙ, යං සප්පිමදදිං තදා;</div>
                    <div class="gathalast">දුග්ගතිං නාභිජානාමි, සප්පිදානස්සිදං ඵලං.</div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ‘‘ඡප්පඤ්ඤාසෙ ඉතො කප්පෙ, එකො ආසි සමොදකො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා සප්පිදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සප්පිදායකත්ථෙරස්සාපදානං ඡට්ඨං.</div>
        </div>
        <div class="subhead ct_sutta" node-id="46267">
            <span class="subhead ct_sutta">7. යූථිකපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="33">
                    <span class="paranum">33</span>
                    <div class="gatha"> ‘‘චන්දභාගානදීතීරෙ 
                        <pb ed="T" n="1.0270"/>, අනුසොතං වජාමහං;
                    </div>
                    <div class="gathalast">සයම්භුං අද්දසං තත්ථ, සාලරාජංව ඵුල්ලිතං.</div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ‘‘පුප්ඵං යූථිකමාදාය, උපගච්ඡිං මහාමුනිං;</div>
                    <div class="gathalast">පසන්නචිත්තො සුමනො, බුද්ධස්ස අභිරොපයිං.</div>
                </div>
                <div class="paragraph" para="35">
                    <span class="paranum">35</span>
                    <div class="gatha"> ‘‘චතුන්නවුතිතො කප්පෙ, යං පුප්ඵමභිරොපයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘සත්තසට්ඨිම්හිතො කප්පෙ, එකො සාමුද්ධරො අහු;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා යූථිකපුප්ඵියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">යූථිකපුප්ඵියත්ථෙරස්සාපදානං සත්තමං.</div>
        </div>
        <div class="subhead ct_sutta" node-id="46268">
            <span class="subhead ct_sutta">8. දුස්සදායකත්ථෙරඅපදානං</span>
            <div class="subhead-contents">
                <div class="paragraph" para="38">
                    <span class="paranum">38</span>
                    <div class="gatha"> ‘‘තිවරායං 
                        <pb ed="M" n="1.0205"/>
                        <pb ed="P" n="1.0185"/> පුරෙ රම්මෙ, රාජපුත්තොසහං 
                        <span class="note">(රාජපුත්තො අහං (සී. ස්‍යා.))</span> තදා;
                    </div>
                    <div class="gathalast">පණ්ණාකාරං ලභිත්වාන, උපසන්තස්සදාසහං.</div>
                </div>
                <div class="paragraph" para="39">
                    <span class="paranum">39</span>
                    <div class="gatha"> ‘‘අධිවාසෙසි 
                        <pb ed="T" n="1.0271"/>
                        <pb ed="V" n="1.0189"/> භගවා, වත්ථං 
                        <span class="note">(නවං (ක.))</span> හත්ථෙන ආමසි;
                    </div>
                    <div class="gathalast">සිද්ධත්ථො අධිවාසෙත්වා, වෙහාසං නභමුග්ගමි.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘බුද්ධස්ස ගච්ඡමානස්ස, දුස්සා ධාවන්ති පච්ඡතො;</div>
                    <div class="gathalast">තත්ථ චිත්තං පසාදෙසිං, බුද්ධො නො අග්ගපුග්ගලො.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘චතුන්නවුතිතො කප්පෙ, යං දුස්සමදදිං තදා;</div>
                    <div class="gathalast">දුග්ගතිං නාභිජානාමි, දුස්සදානස්සිදං ඵලං.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘සත්තසට්ඨිම්හිතො කප්පෙ, චක්කවත්තී තදා අහු;</div>
                    <div class="gathalast">පරිසුද්ධොති නාමෙන, මනුජින්දො මහබ්බලො.</div>
                </div>
                <div class="paragraph" para="43">
                    <span class="paranum">43</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා දුස්සදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">දුස්සදායකත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="46269">
            <span class="subhead ct_sutta">9. සමාදපකත්ථෙරඅපදානං</span>
            <div class="subhead-contents">
                <div class="paragraph" para="44">
                    <span class="paranum">44</span>
                    <div class="gatha"> ‘‘නගරෙ බන්ධුමතියා, මහාපූගගණො අහු;</div>
                    <div class="gathalast">තෙසාහං පවරො ආසිං, මම බද්ධචරා 
                        <span class="note">(පට්ඨචරා (ස්‍යා.))</span> ච තෙ.
                    </div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘සබ්බෙ තෙ සන්නිපාතෙත්වා, පුඤ්ඤකම්මෙ සමාදයිං;</div>
                    <div class="gathalast">මාළං කස්සාම සඞ්ඝස්ස, පුඤ්ඤක්ඛෙත්තං අනුත්තරං.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> ‘‘සාධූති 
                        <pb ed="T" n="1.0272"/> තෙ පටිස්සුත්වා, මම ඡන්දවසානුගා;
                    </div>
                    <div class="gathalast">නිට්ඨාපෙත්වා ච තං මාළං, විපස්සිස්ස අදම්හසෙ.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘එකනවුතිතො කප්පෙ, යං මාළමදදිං තදා;</div>
                    <div class="gathalast">දුග්ගතිං නාභිජානාමි, මාළදානස්සිදං ඵලං.</div>
                </div>
                <div class="paragraph" para="48">
                    <span class="paranum">48</span>
                    <div class="gatha"> ‘‘එකූනසත්තතිකප්පෙ 
                        <pb ed="M" n="1.0206"/>
                        <span class="note">(එකූනසට්ඨිකප්පම්හි (සී. ස්‍යා.))</span>,
                    </div>
                    <div class="bodytext">එකො ආසි ජනාධිපො.</div>
                    <div class="gathalast">ආදෙය්‍යො නාම නාමෙන, චක්කවත්තී මහබ්බලො.</div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා සමාදපකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සමාදපකත්ථෙරස්සාපදානං නවමං.</div>
        </div>
        <div class="subhead ct_sutta" node-id="462610">
            <span class="subhead ct_sutta">10. පඤ්චඞ්ගුලියත්ථෙරඅපදානං</span>
            <div class="subhead-contents">
                <div class="paragraph" para="50">
                    <span class="paranum">50</span>
                    <div class="gatha"> ‘‘තිස්සො 
                        <pb ed="V" n="1.0190"/>
                        <pb ed="P" n="1.0186"/> නාමාසි භගවා, ලොකජෙට්ඨො නරාසභො;
                    </div>
                    <div class="gathalast">පවිසති ගන්ධකුටිං, විහාරකුසලො මුනි.</div>
                </div>
                <div class="paragraph" para="51">
                    <span class="paranum">51</span>
                    <div class="gatha"> ‘‘සුගන්ධමාලමාදාය, අගමාසිං ජිනන්තිකං;</div>
                    <div class="gathalast">අපසද්දො ච සම්බුද්ධෙ, පඤ්චඞ්ගුලිමදාසහං.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘ද්වෙනවුතෙ ඉතො කප්පෙ, යං ගන්ධමභිරොපයිං;</div>
                    <div class="gathalast">දුග්ගතිං නාභිජානාමි, පඤ්චඞ්ගුලිස්සිදං 
                        <span class="note">(පඤ්චඞ්ගුලියිදං (සී.))</span> ඵලං.
                    </div>
                </div>
                <div class="paragraph" para="53">
                    <span class="paranum">53</span>
                    <div class="gatha"> ‘‘ද්වෙසත්තතිම්හිතො 
                        <pb ed="T" n="1.0273"/> කප්පෙ, රාජා ආසිං සයම්පභො;
                    </div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="54">
                    <span class="paranum">54</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="gathalast">ඉත්ථං සුදං ආයස්මා පඤ්චඞ්ගුලියො ථෙරො ඉමා ගාථායො අභාසිත්ථාති;</div>
                </div>
            </div>
            <div class="centre ct_sutta ending">පඤ්චඞ්ගුලියත්ථෙරස්සාපදානං දසමං.</div>
        </div>
    </div>
    <div class="centre ct_vagga ending">සුපාරිචරියවග්ගො සත්තරසමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">සුපාරිචරි කණවෙරී, ඛජ්ජකො දෙසපූජකො;</div>
        <div class="ct_vagga gatha">කණිකාරො සප්පිදදො, යූථිකො දුස්සදායකො;</div>
        <div class="gathalast ct_vagga">මාළො ච පඤ්චඞ්ගුලිකො, චතුපඤ්ඤාස ගාථකාති.</div>
    </div>
</div>