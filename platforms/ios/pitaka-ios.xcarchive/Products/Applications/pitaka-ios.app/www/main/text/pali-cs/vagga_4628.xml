<div class="chapter ct_vagga" node-id="46280">
    <span class="chapter ct_vagga">19. කුටජපුප්ඵියවග්ගො</span>
    <div class="chapter-contents">
        <div class="subhead ct_sutta" node-id="46281">
            <span class="subhead ct_sutta">1. කුටජපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘සුවණ්ණවණ්ණං 
                        <pb ed="T" n="1.0282"/>
                        <pb ed="M" n="1.0213"/>
                        <pb ed="V" n="1.0197"/> සම්බුද්ධං, සතරංසිංව උග්ගතං;
                    </div>
                    <div class="gathalast">දිසං අනුවිලොකෙන්තං, ගච්ඡන්තං අනිලඤ්ජසෙ.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘කුටජං පුප්ඵිතං දිස්වා, සංවිත්ථතසමොත්ථතං;</div>
                    <div class="gathalast">රුක්ඛතො ඔචිනිත්වාන, ඵුස්සස්ස අභිරොපයිං.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘ද්වෙනවුතෙ ඉතො කප්පෙ, යං පුප්ඵමභිරොපයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘ඉතො සත්තරසෙ කප්පෙ, තයො ආසුං සුපුප්ඵිතා;</div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘පටිසම්භිදා චතස්සො, විමොක්ඛාපි ච අට්ඨිමෙ;</div>
                    <div class="gathalast">ඡළභිඤ්ඤා සච්ඡිකතා, කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා කුටජපුප්ඵියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">කුටජපුප්ඵියත්ථෙරස්සාපදානං පඨමං.</div>
        </div>
        <div class="subhead ct_sutta" node-id="46282">
            <span class="subhead ct_sutta">2. බන්ධුජීවකත්ථෙරඅපදානං</span>
            <div class="subhead-contents">
                <div class="paragraph" para="6">
                    <span class="paranum">6</span>
                    <div class="gatha"> ‘‘සිද්ධත්ථො 
                        <pb ed="P" n="1.0192"/> නාම සම්බුද්ධො, සයම්භූ සබ්භි වණ්ණිතො;
                    </div>
                    <div class="gathalast">සමාධිං සො සමාපන්නො, නිසීදි පබ්බතන්තරෙ.</div>
                </div>
                <div class="paragraph" para="7">
                    <span class="paranum">7</span>
                    <div class="gatha"> ‘‘ජාතස්සරෙ 
                        <pb ed="T" n="1.0283"/> ගවෙසන්තො, දකජං පුප්ඵමුත්තමං;
                    </div>
                    <div class="gathalast">බන්ධුජීවකපුප්ඵානි, අද්දසං සමනන්තරං.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘උභො හත්ථෙහි පග්ගය්හ, උපාගච්ඡිං මහාමුනිං;</div>
                    <div class="gathalast">පසන්නචිත්තො සුමනො, සිද්ධත්ථස්සාභිරොපයිං.</div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘චතුන්නවුතිතො 
                        <pb ed="V" n="1.0198"/> කප්පෙ, යං පුප්ඵමභිරොපයිං;
                    </div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘‘ඉතො 
                        <pb ed="M" n="1.0214"/> චාතුද්දසෙ කප්පෙ, එකො ආසිං ජනාධිපො;
                    </div>
                    <div class="gathalast">සමුද්දකප්පො නාමෙන, චක්කවත්තී මහබ්බලො.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා බන්ධුජීවකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">බන්ධුජීවකත්ථෙරස්සාපදානං දුතියං.</div>
        </div>
        <div class="subhead ct_sutta" node-id="46283">
            <span class="subhead ct_sutta">3. කොටුම්බරියත්ථෙරඅපදානං</span>
            <div class="subhead-contents">
                <div class="paragraph" para="12">
                    <span class="paranum">12</span>
                    <div class="gatha"> ‘‘කණිකාරංව ජොතන්තං, නිසින්නං පබ්බතන්තරෙ;</div>
                    <div class="gathalast">අප්පමෙය්‍යංව උදධිං, විත්ථතං ධරණිං යථා.</div>
                </div>
                <div class="paragraph" para="13">
                    <span class="paranum">13</span>
                    <div class="gatha"> ‘‘පූජිතං 
                        <span class="note">(පරෙතං (සී.))</span> දෙවසඞ්ඝෙන, නිසභාජානියං යථා;
                    </div>
                    <div class="gathalast">හට්ඨො හට්ඨෙන චිත්තෙන, උපාගච්ඡිං නරුත්තමං.</div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘‘සත්තපුප්ඵානි 
                        <pb ed="T" n="1.0284"/> පග්ගය්හ, කොටුම්බරසමාකුලං;
                    </div>
                    <div class="gathalast">බුද්ධස්ස අභිරොපෙසිං, සිඛිනො ලොකබන්ධුනො.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘එකත්තිංසෙ ඉතො කප්පෙ, යං පුප්ඵමභිරොපයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘ඉතො වීසතිකප්පම්හි, මහානෙලසනාමකො;</div>
                    <div class="gathalast">එකො ආසි මහාතෙජො, චක්කවත්තී මහබ්බලො.</div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා කොටුම්බරියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">කොටුම්බරියත්ථෙරස්සාපදානං තතියං.</div>
        </div>
        <div class="subhead ct_sutta" node-id="46284">
            <span class="subhead ct_sutta">4. පඤ්චහත්ථියත්ථෙරඅපදානං</span>
            <div class="subhead-contents">
                <div class="paragraph" para="18">
                    <span class="paranum">18</span>
                    <div class="gatha"> ‘‘තිස්සො 
                        <pb ed="P" n="1.0193"/> නාමාසි භගවා, ලොකජෙට්ඨො නරාසභො;
                    </div>
                    <div class="gathalast">පුරක්ඛතො සාවකෙහි, රථියං පටිපජ්ජථ.</div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘පඤ්ච 
                        <pb ed="M" n="1.0215"/>
                        <pb ed="V" n="1.0199"/> උප්පලහත්ථා ච, චාතුරා ඨපිතා මයා;
                    </div>
                    <div class="gathalast">ආහුතිං දාතුකාමොහං, පග්ගණ්හිං වතසිද්ධියා 
                        <span class="note">(පුත්තොම්හි හිතසිද්ධියා (ස්‍යා.))</span>.
                    </div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘සුවණ්ණවණ්ණං සම්බුද්ධං, ගච්ඡන්තං අන්තරාපණෙ;</div>
                    <div class="gathalast">බුද්ධරංසීහි ඵුට්ඨොස්මි 
                        <span class="note">(බුද්ධරංස්‍යාභිඵුට්ඨොම්හි (සී.), බුද්ධරංසාභිඝුට්ඨොස්මි (ක.))</span>, පූජෙසිං ද්විපදුත්තමං.
                    </div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘ද්වෙනවුතෙ 
                        <pb ed="T" n="1.0285"/> ඉතො කප්පෙ, යං පුප්ඵමභිපූජයිං;
                    </div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘ඉතො තෙරසකප්පම්හි, පඤ්ච සුසභසම්මතා;</div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා පඤ්චහත්ථියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">පඤ්චහත්ථියත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="46285">
            <span class="subhead ct_sutta">5. ඉසිමුග්ගදායකත්ථෙරඅපදානං</span>
            <div class="subhead-contents">
                <div class="paragraph" para="24">
                    <span class="paranum">24</span>
                    <div class="gatha"> ‘‘උදෙන්තං සතරංසිංව, පීතරංසිංව 
                        <span class="note">(සිතරංසිංව (සී.))</span> භාණුමං;
                    </div>
                    <div class="gathalast">කකුධං විලසන්තංව, පදුමුත්තරනායකං.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘ඉසිමුග්ගානි පිසිත්වා 
                        <span class="note">(ඉසිසුග්ගානි පිංසෙත්වා (සී.), ඉසිමුග්ගං නිමන්තෙත්වා (ස්‍යා.))</span>, මධුඛුද්දෙ අනීළකෙ;
                    </div>
                    <div class="gathalast">පාසාදෙව ඨිතො සන්තො, අදාසිං ලොකබන්ධුනො.</div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘අට්ඨසතසහස්සානි, අහෙසුං බුද්ධසාවකා;</div>
                    <div class="gathalast">සබ්බෙසං පත්තපූරෙන්තං 
                        <span class="note">(පත්තපූරං තං (සී.))</span>, තතො චාපි බහුත්තරං.
                    </div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘තෙන චිත්තප්පසාදෙන, සුක්කමූලෙන චොදිතො;</div>
                    <div class="gathalast">කප්පානං සතසහස්සං, දුග්ගතිං නුපපජ්ජහං.</div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘චත්තාලීසම්හි 
                        <pb ed="T" n="1.0286"/>
                        <pb ed="P" n="1.0194"/> සහස්සෙ, කප්පානං අට්ඨතිංස තෙ;
                    </div>
                    <div class="gathalast">ඉසිමුග්ගසනාමා 
                        <span class="note">(මහිසමන්තනාමා (ස්‍යා.))</span> තෙ, චක්කවත්තී මහබ්බලා.
                    </div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘පටිසම්භිදා 
                        <pb ed="M" n="1.0216"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා ඉසිමුග්ගදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">ඉසිමුග්ගදායකත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="46286">
            <span class="subhead ct_sutta">6. බොධිඋපට්ඨාකත්ථෙරඅපදානං</span>
            <div class="subhead-contents">
                <div class="paragraph" para="30">
                    <span class="paranum">30</span>
                    <div class="gatha"> ‘‘නගරෙ 
                        <pb ed="V" n="1.0200"/> රම්මවතියා, ආසිං මුරජවාදකො;
                    </div>
                    <div class="gathalast">නිච්චුපට්ඨානයුත්තොම්හි, ගතොහං බොධිමුත්තමං.</div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ‘‘සායං පාතං උපට්ඨිත්වා, සුක්කමූලෙන චොදිතො;</div>
                    <div class="gathalast">අට්ඨාරසකප්පසතෙ, දුග්ගතිං නුපපජ්ජහං.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘පන්නරසෙ කප්පසතෙ, ඉතො ආසිං ජනාධිපො;</div>
                    <div class="gathalast">මුරජො 
                        <span class="note">(දමථො (ස්‍යා.))</span> නාම නාමෙන, චක්කවත්තී මහබ්බලො.
                    </div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා බොධිඋපට්ඨාකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">බොධිඋපට්ඨාකත්ථෙරස්සාපදානං ඡට්ඨං.</div>
        </div>
        <div class="subhead ct_sutta" node-id="46287">
            <span class="subhead ct_sutta">7. එකචින්තිකත්ථෙරඅපදානං</span>
            <div class="subhead-contents">
                <div class="paragraph" para="34">
                    <span class="paranum">34</span>
                    <div class="gatha"> ‘‘යදා 
                        <pb ed="T" n="1.0287"/> දෙවො 
                        <span class="note">(දෙවා (ක.))</span> දෙවකායා, චවතෙ 
                        <span class="note">(චවන්ති (ක.))</span> ආයුසඞ්ඛයා;
                    </div>
                    <div class="gathalast">තයො සද්දා නිච්ඡරන්ති, දෙවානං අනුමොදතං.</div>
                </div>
                <div class="paragraph" para="35">
                    <span class="paranum">35</span>
                    <div class="gatha"> ‘ඉතො භො සුගතිං ගච්ඡ, මනුස්සානං සහබ්‍යතං;</div>
                    <div class="gathalast">මනුස්සභූතො සද්ධම්මෙ, ලභ සද්ධං අනුත්තරං.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘‘සා තෙ සද්ධා නිවිට්ඨාස්ස, මූලජාතා පතිට්ඨිතා;</div>
                    <div class="gathalast">යාවජීවං අසංහීරා, සද්ධම්මෙ සුප්පවෙදිතෙ.</div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘‘කායෙන 
                        <pb ed="M" n="1.0217"/>
                        <pb ed="P" n="1.0195"/> කුසලං කත්වා, වාචාය කුසලං බහුං;
                    </div>
                    <div class="gathalast">මනසා කුසලං කත්වා, අබ්‍යාපජ්ජං 
                        <span class="note">(අබ්‍යාපජ්ඣං (ස්‍යා.), අප්පමාණං (ඉතිවුත්තකෙ 83))</span> නිරූපධිං.
                    </div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘‘තතො ඔපධිකං පුඤ්ඤං, කත්වා දානෙන තං බහුං;</div>
                    <div class="gathalast">අඤ්ඤෙපි මච්චෙ සද්ධම්මෙ, බ්‍රහ්මචරියෙ නිවෙසය’.</div>
                </div>
                <div class="paragraph" para="39">
                    <span class="paranum">39</span>
                    <div class="gatha"> ‘‘ඉමාය අනුකම්පාය, දෙවා දෙවං යදා විදූ;</div>
                    <div class="gathalast">චවන්තං අනුමොදන්ති, එහි දෙව පුනප්පුනං 
                        <span class="note">(දෙවපුරං පුන (ස්‍යා.))</span>.
                    </div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘සංවෙගො මෙ 
                        <span class="note">(සංවිග්ගොහං (ස්‍යා.))</span> තදා ආසි, දෙවසඞ්ඝෙ සමාගතෙ;
                    </div>
                    <div class="gathalast">කංසු නාම අහං යොනිං, ගමිස්සාමි ඉතො චුතො.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘මම 
                        <pb ed="V" n="1.0201"/> සංවෙගමඤ්ඤාය, සමණො භාවිතින්ද්‍රියො;
                    </div>
                    <div class="gathalast">මමුද්ධරිතුකාමො සො, ආගච්ඡි මම සන්තිකං.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘සුමනො නාම නාමෙන, පදුමුත්තරසාවකො;</div>
                    <div class="gathalast">අත්ථධම්මානුසාසිත්වා, සංවෙජෙසි මමං තදා.</div>
                </div>
                <div class="paragraph" para="43">
                    <span class="paranum">43</span>
                    <div class="gatha"> ‘‘තස්සාහං 
                        <pb ed="T" n="1.0288"/> වචනං සුත්වා, බුද්ධෙ චිත්තං පසාදයිං;
                    </div>
                    <div class="gathalast">තං ධීරං අභිවාදෙත්වා, තත්ථ කාලංකතො අහං.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘උපපජ්ජිං ස 
                        <span class="note">(උපපජ්ජිස්සං (සී.))</span> තත්ථෙව, සුක්කමූලෙන චොදිතො;
                    </div>
                    <div class="gathalast">කප්පානං සතසහස්සං, දුග්ගතිං නුපපජ්ජහං.</div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා එකචින්තිකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">එකචින්තිකත්ථෙරස්සාපදානං සත්තමං.</div>
        </div>
        <div class="subhead ct_sutta" node-id="46288">
            <span class="subhead ct_sutta">8. තිකණ්ණිපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="46">
                    <span class="paranum">46</span>
                    <div class="gatha"> ‘‘දෙවභූතො අහං සන්තො, අච්ඡරාහි පුරක්ඛතො;</div>
                    <div class="gathalast">පුබ්බකම්මං සරිත්වාන, බුද්ධසෙට්ඨං අනුස්සරිං.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘තිකණ්ණිපුප්ඵං 
                        <span class="note">(කිංකණිපුප්ඵං (ක.))</span> පග්ගය්හ, සකං චිත්තං පසාදයිං;
                    </div>
                    <div class="gathalast">බුද්ධම්හි අභිරොපෙසිං, විපස්සිම්හි නරාසභෙ.</div>
                </div>
                <div class="paragraph" para="48">
                    <span class="paranum">48</span>
                    <div class="gatha"> ‘‘එකනවුතිතො 
                        <pb ed="M" n="1.0218"/> කප්පෙ, යං පුප්ඵමභිපූජයිං;
                    </div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘තෙසත්තතිම්හිතො කප්පෙ, චතුරාසුං රමුත්තමා;</div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘පටිසම්භිදා 
                        <pb ed="T" n="1.0289"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා තිකණ්ණිපුප්ඵියො 
                        <span class="note">(කිංකණිකපුප්ඵියො (ක.))</span> ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">තිකණ්ණිපුප්ඵියත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="46289">
            <span class="subhead ct_sutta">9. එකචාරියත්ථෙරඅපදානං</span>
            <div class="subhead-contents">
                <div class="paragraph" para="51">
                    <span class="paranum">51</span>
                    <div class="gatha"> ‘‘තාවතිංසෙසු 
                        <pb ed="V" n="1.0202"/>
                        <pb ed="P" n="1.0196"/> දෙවෙසු, මහාඝොසො තදා අහු;
                    </div>
                    <div class="gathalast">බුද්ධො ච ලොකෙ නිබ්බාති, මයඤ්චම්හ සරාගිනො.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘තෙසං සංවෙගජාතානං, සොකසල්ලසමඞ්ගිනං;</div>
                    <div class="gathalast">සබලෙන උපත්ථද්ධො, අගමං බුද්ධසන්තිකං.</div>
                </div>
                <div class="paragraph" para="53">
                    <span class="paranum">53</span>
                    <div class="gatha"> ‘‘මන්දාරවං ගහෙත්වාන, සඞ්ගීති 
                        <span class="note">(සණ්හිතං (සී.), සඞ්ගිතං (ස්‍යා.))</span> අභිනිම්මිතං;
                    </div>
                    <div class="gathalast">පරිනිබ්බුතකාලම්හි, බුද්ධස්ස අභිරොපයිං.</div>
                </div>
                <div class="paragraph" para="54">
                    <span class="paranum">54</span>
                    <div class="gatha"> ‘‘සබ්බෙ දෙවානුමොදිංසු, අච්ඡරායො ච මෙ තදා;</div>
                    <div class="gathalast">කප්පානං සතසහස්සං, දුග්ගතිං නුපපජ්ජහං.</div>
                </div>
                <div class="paragraph" para="55">
                    <span class="paranum">55</span>
                    <div class="gatha"> ‘‘සට්ඨිකප්පසහස්සම්හි, ඉතො සොළස තෙ ජනා;</div>
                    <div class="gathalast">මහාමල්ලජනා නාම, චක්කවත්තී මහබ්බලා.</div>
                </div>
                <div class="paragraph" para="56">
                    <span class="paranum">56</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං 
                        <pb ed="T" n="1.0290"/> සුදං ආයස්මා එකචාරියො ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">එකචාරියත්ථෙරස්සාපදානං නවමං.</div>
        </div>
        <div class="subhead ct_sutta" node-id="462810">
            <span class="subhead ct_sutta">10. තිවණ්ටිපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="57">
                    <span class="paranum">57</span>
                    <div class="gatha"> ‘‘අභිභූතං 
                        <pb ed="M" n="1.0219"/> පනිජ්ඣන්ති 
                        <span class="note">(අභිභූතොපනිජ්ඣන්ති (සී.))</span>, සබ්බෙ සඞ්ගම්ම තෙ මමං 
                        <span class="note">(අභිභුං ථෙරං පනිජ්ඣාම, සබ්බෙ සඞ්ගම්ම තෙ මයං (ස්‍යා.))</span>;
                    </div>
                    <div class="gathalast">තෙසං නිජ්ඣායමානානං, පරිළාහො අජායථ.</div>
                </div>
                <div class="paragraph" para="58">
                    <span class="paranum">58</span>
                    <div class="gatha"> ‘‘සුනන්දො නාම නාමෙන, බුද්ධස්ස සාවකො තදා;</div>
                    <div class="gathalast">ධම්මදස්සිස්ස මුනිනො, ආගච්ඡි මම සන්තිකං.</div>
                </div>
                <div class="paragraph" para="59">
                    <span class="paranum">59</span>
                    <div class="gatha"> ‘‘යෙ මෙ බද්ධචරා ආසුං, තෙ මෙ පුප්ඵං අදුං තදා;</div>
                    <div class="gathalast">තාහං පුප්ඵං ගහෙත්වාන, සාවකෙ අභිරොපයිං.</div>
                </div>
                <div class="paragraph" para="60">
                    <span class="paranum">60</span>
                    <div class="gatha"> ‘‘සොහං කාලංකතො තත්ථ, පුනාපි උපපජ්ජහං;</div>
                    <div class="gathalast">අට්ඨාරසෙ කප්පසතෙ, විනිපාතං න ගච්ඡහං.</div>
                </div>
                <div class="paragraph" para="61">
                    <span class="paranum">61</span>
                    <div class="gatha"> ‘‘තෙරසෙතො 
                        <pb ed="V" n="1.0203"/> කප්පසතෙ, අට්ඨාසුං ධූමකෙතුනො;
                    </div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="62">
                    <span class="paranum">62</span>
                    <div class="gatha"> ‘‘පටිසම්භිදා 
                        <pb ed="P" n="1.0197"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="gathalast">ඉත්ථං සුදං ආයස්මා තිවණ්ටිපුප්ඵියො ථෙරො ඉමා ගාථායො අභාසිත්ථාති;</div>
                </div>
            </div>
            <div class="centre ct_sutta ending">තිවණ්ටිපුප්ඵියත්ථෙරස්සාපදානං දසමං.</div>
        </div>
    </div>
    <div class="centre ct_vagga ending">කුටජපුප්ඵියවග්ගො එකූනවීසතිමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">කුටජො 
            <pb ed="T" n="1.0291"/> බන්ධුජීවී ච, කොටුම්බරිකහත්ථියො;
        </div>
        <div class="ct_vagga gatha">ඉසිමුග්ගො ච බොධි ච, එකචින්තී තිකණ්ණිකො;</div>
        <div class="gathalast ct_vagga">එකචාරී තිවණ්ටි ච, ගාථා ද්වාසට්ඨි කිත්තිතාති.</div>
    </div>
</div>