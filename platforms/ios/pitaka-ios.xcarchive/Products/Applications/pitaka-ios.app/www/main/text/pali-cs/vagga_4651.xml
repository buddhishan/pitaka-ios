<div class="chapter ct_vagga" node-id="46510">
    <span class="chapter ct_vagga">42. භද්දාලිවග්ගො</span>
    <div class="chapter-contents">
        <div class="subhead ct_sutta" node-id="46511">
            <span class="subhead ct_sutta">1. භද්දාලිත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘සුමෙධො 
                        <pb ed="T" n="2.0001"/>
                        <pb ed="M" n="1.0429"/>
                        <pb ed="V" n="1.0401"/> නාම සම්බුද්ධො, අග්ගො කාරුණිකො මුනි;
                    </div>
                    <div class="gathalast">විවෙකකාමො ලොකග්ගො, හිමවන්තමුපාගමි.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘අජ්ඣොගාහෙත්වා හිමවං, සුමෙධො ලොකනායකො;</div>
                    <div class="gathalast">පල්ලඞ්කං ආභුජිත්වාන, නිසීදි පුරිසුත්තමො.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘සමාධිං සො සමාපන්නො, සුමෙධො ලොකනායකො;</div>
                    <div class="gathalast">සත්තරත්තින්දිවං බුද්ධො, නිසීදි පුරිසුත්තමො.</div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘ඛාරිභාරං 
                        <span class="note">(ඛාරිකාජං (සී.))</span> ගහෙත්වාන, වනමජ්ඣොගහිං අහං;
                    </div>
                    <div class="gathalast">තත්ථද්දසාසිං සම්බුද්ධං, ඔඝතිණ්ණමනාසවං.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘සම්මජ්ජනිං ගහෙත්වාන, සම්මජ්ජිත්වාන අස්සමං;</div>
                    <div class="gathalast">චතුදණ්ඩෙ ඨපෙත්වාන, අකාසිං මණ්ඩපං තදා.</div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ‘‘සාලපුප්ඵං 
                        <pb ed="P" n="2.0366"/> ආහරිත්වා, මණ්ඩපං ඡාදයිං අහං;
                    </div>
                    <div class="gathalast">පසන්නචිත්තො සුමනො, අභිවන්දිං තථාගතං.</div>
                </div>
                <div class="paragraph" para="7">
                    <span class="paranum">7</span>
                    <div class="gatha"> ‘‘යං 
                        <pb ed="T" n="2.0002"/> වදන්ති සුමෙධොති, භූරිපඤ්ඤං සුමෙධසං;
                    </div>
                    <div class="gathalast">භික්ඛුසඞ්ඝෙ නිසීදිත්වා, ඉමා ගාථා අභාසථ.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘‘බුද්ධස්ස ගිරමඤ්ඤාය, සබ්බෙ දෙවා සමාගමුං;</div>
                    <div class="gathalast">අසංසයං බුද්ධසෙට්ඨො, ධම්මං දෙසෙති චක්ඛුමා.</div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘‘සුමෙධො නාම සම්බුද්ධො, ආහුතීනං පටිග්ගහො;</div>
                    <div class="gathalast">දෙවසඞ්ඝෙ නිසීදිත්වා, ඉමා ගාථා අභාසථ.</div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘‘‘යො මෙ සත්තාහං මණ්ඩපං, ධාරයී සාලඡාදිතං;</div>
                    <div class="gathalast">තමහං කිත්තයිස්සාමි, සුණාථ මම භාසතො.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘‘දෙවභූතො මනුස්සො වා, හෙමවණ්ණො භවිස්සති;</div>
                    <div class="gathalast">පහූතභොගො හුත්වාන, කාමභොගී භවිස්සති.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘‘සට්ඨි 
                        <pb ed="M" n="1.0430"/>
                        <pb ed="V" n="1.0402"/> නාගසහස්සානි, සබ්බාලඞ්කාරභූසිතා;
                    </div>
                    <div class="gathalast">සුවණ්ණකච්ඡා මාතඞ්ගා, හෙමකප්පනවාසසා.</div>
                </div>
                <div class="paragraph" para="13">
                    <span class="paranum">13</span>
                    <div class="gatha"> ‘‘‘ආරූළ්හා ගාමණීයෙහි, තොමරඞ්කුසපාණිභි;</div>
                    <div class="gathalast">සායං පාතො 
                        <span class="note">(සායපාතො (පී.))</span> උපට්ඨානං, ආගමිස්සන්තිමං නරං;
                    </div>
                    <div class="gathalast">තෙහි නාගෙහි පරිවුතො, රමිස්සති අයං නරො.</div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘‘‘සට්ඨි අස්සසහස්සානි, සබ්බාලඞ්කාරභූසිතා;</div>
                    <div class="gathalast">ආජානීයාව ජාතියා, සින්ධවා සීඝවාහිනො.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘‘ආරූළ්හා ගාමණීයෙහි, ඉල්ලියාචාපධාරිභි;</div>
                    <div class="gathalast">පරිවාරෙස්සන්තිමං නිච්චං, බුද්ධපූජායිදං ඵලං.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘‘සට්ඨි රථසහස්සානි, සබ්බාලඞ්කාරභූසිතා;</div>
                    <div class="gathalast">දීපා 
                        <pb ed="T" n="2.0003"/> අථොපි වෙයග්ඝා, සන්නද්ධා උස්සිතද්ධජා.
                    </div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘‘ආරූළ්හා ගාමණීයෙහි, චාපහත්ථෙහි වම්මිභි;</div>
                    <div class="gathalast">පරිවාරෙස්සන්තිමං නිච්චං, බුද්ධපූජායිදං ඵලං.</div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘‘සට්ඨි ගාමසහස්සානි, පරිපුණ්ණානි සබ්බසො;</div>
                    <div class="gatha">පහූතධනධඤ්ඤානි, සුසමිද්ධානි සබ්බසො;</div>
                    <div class="gathalast">සදා පාතුභවිස්සන්ති, බුද්ධපූජායිදං ඵලං.</div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘‘හත්ථී අස්සා රථා පත්තී, සෙනා ච චතුරඞ්ගිනී;</div>
                    <div class="gathalast">පරිවාරෙස්සන්තිමං නිච්චං, බුද්ධපූජායිදං ඵලං.</div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘‘අට්ඨාරසෙ කප්පසතෙ, දෙවලොකෙ රමිස්සති;</div>
                    <div class="gathalast">සහස්සක්ඛත්තුං රාජා ච, චක්කවත්තී භවිස්සති.</div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘‘සතානං 
                        <pb ed="P" n="2.0367"/> තීණික්ඛත්තුඤ්ච, දෙවරජ්ජං කරිස්සති;
                    </div>
                    <div class="gathalast">පදෙසරජ්ජං විපුලං, ගණනාතො අසඞ්ඛියං.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘‘තිංසකප්පසහස්සම්හි, ඔක්කාකකුලසම්භවො;</div>
                    <div class="gathalast">ගොතමො නාම ගොත්තෙන, සත්ථා ලොකෙ භවිස්සති.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘‘තස්ස ධම්මෙසු දායාදො, ඔරසො ධම්මනිම්මිතො;</div>
                    <div class="gathalast">සබ්බාසවෙ පරිඤ්ඤාය, විහරිස්සතිනාසවො’.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘තිංසකප්පසහස්සම්හි 
                        <pb ed="M" n="1.0431"/>, අද්දසං ලොකනායකං;
                    </div>
                    <div class="gathalast">එත්ථන්තරමුපාදාය, ගවෙසිං අමතං පදං.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘ලාභා 
                        <pb ed="V" n="1.0403"/> මය්හං සුලද්ධං මෙ, යමහඤ්ඤාසි සාසනං;
                    </div>
                    <div class="gathalast">තිස්සො විජ්ජා අනුප්පත්තා, කතං බුද්ධස්ස සාසනං.</div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘නමො 
                        <pb ed="T" n="2.0004"/> තෙ පුරිසාජඤ්ඤ, නමො තෙ පුරිසුත්තම;
                    </div>
                    <div class="gathalast">තව ඤාණං පකිත්තෙත්වා, පත්තොම්හි අචලං පදං.</div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘යං යං යොනුපපජ්ජාමි, දෙවත්තං අථ මානුසං;</div>
                    <div class="gathalast">සබ්බත්ථ සුඛිතො හොමි, ඵලං මෙ ඤාණකිත්තනෙ.</div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘ඉදං පච්ඡිමකං මය්හං, චරිමො වත්තතෙ භවො;</div>
                    <div class="gathalast">නාගොව බන්ධනං ඡෙත්වා, විහරාමි අනාසවො.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘කිලෙසා ඣාපිතා මය්හං, භවා සබ්බෙ සමූහතා;</div>
                    <div class="gathalast">නාගොව බන්ධනං ඡෙත්වා, විහරාමි අනාසවො.</div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘ස්වාගතං වත මෙ ආසි, මම බුද්ධස්ස සන්තිකෙ;</div>
                    <div class="gathalast">තිස්සො විජ්ජා අනුප්පත්තා, කතං බුද්ධස්ස සාසනං.</div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ‘‘පටිසම්භිදා චතස්සො, විමොක්ඛාපි ච අට්ඨිමෙ;</div>
                    <div class="gathalast">ඡළභිඤ්ඤා සච්ඡිකතා, කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා භද්දාලිත්ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">භද්දාලිත්ථෙරස්සාපදානං පඨමං.</div>
        </div>
        <div class="subhead ct_sutta" node-id="46512">
            <span class="subhead ct_sutta">2. එකඡත්තියත්ථෙරඅපදානං</span>
            <div class="subhead-contents">
                <div class="paragraph" para="32">
                    <span class="paranum">32</span>
                    <div class="gatha"> ‘‘චන්දභාගානදීතීරෙ, අස්සමො සුකතො මම;</div>
                    <div class="gathalast">සුසුද්ධපුලිනාකිණ්ණො, පන්නසාලා සුමාපිතා.</div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘උත්තානකූලා නදිකා, සුපතිත්ථා මනොරමා;</div>
                    <div class="gathalast">මච්ඡකච්ඡපසම්පන්නා 
                        <span class="note">(... සඤ්ඡන්නා (ක.))</span>, සුසුමාරනිසෙවිතා.
                    </div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ‘‘අච්ඡා 
                        <pb ed="T" n="2.0005"/>
                        <pb ed="M" n="1.0432"/> දීපී ච මයූරා, කරවීකා ච සාළිකා;
                    </div>
                    <div class="gathalast">කූජන්ති සබ්බදා එතෙ, සොභයන්තා මමස්සමං.</div>
                </div>
                <div class="paragraph" para="35">
                    <span class="paranum">35</span>
                    <div class="gatha"> ‘‘කොකිලා මඤ්ජුභාණී ච, හංසා ච මධුරස්සරා;</div>
                    <div class="gathalast">අභිකූජන්ති තෙ තත්ථ, සොභයන්තා මමස්සමං.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘සීහා බ්‍යග්ඝා වරාහා ච, අච්ඡ 
                        <span class="note">(වක (සී. පී.), බකා (ස්‍යා.), වකා (ක.))</span> කොකතරච්ඡකා;
                    </div>
                    <div class="gathalast">ගිරිදුග්ගම්හි නාදෙන්ති, සොභයන්තා මමස්සමං.</div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘එණීමිගා 
                        <pb ed="V" n="1.0404"/>
                        <pb ed="P" n="2.0368"/> ච සරභා, භෙරණ්ඩා සූකරා බහූ;
                    </div>
                    <div class="gathalast">ගිරිදුග්ගම්හි නාදෙන්ති, සොභයන්තා මමස්සමං.</div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘උද්දාලකා චම්පකා ච, පාටලී සින්දුවාරකා;</div>
                    <div class="gathalast">අතිමුත්තා අසොකා ච, සොභයන්ති මමස්සමං 
                        <span class="note">(පුප්ඵන්ති මම අස්සමෙ (සී. පී.))</span>.
                    </div>
                </div>
                <div class="paragraph" para="39">
                    <span class="paranum">39</span>
                    <div class="gatha"> ‘‘අඞ්කොලා යූථිකා චෙව, සත්තලී බිම්බිජාලිකා;</div>
                    <div class="gathalast">කණිකාරා ච පුප්ඵන්ති, සොභයන්තා මමස්සමං 
                        <span class="note">(කණිකාකණිකාරා ච, පුප්ඵන්ති මම අස්සමෙ (සී. ස්‍යා. පී.))</span>.
                    </div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘නාගා සාලා ච සළලා, පුණ්ඩරීකෙත්ථ පුප්ඵිතා;</div>
                    <div class="gathalast">දිබ්බගන්ධං සම්පවන්තා, සොභයන්ති මමස්සමං.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘අජ්ජුනා අසනා චෙත්ථ, මහානාමා ච පුප්ඵිතා;</div>
                    <div class="gathalast">සාලා ච කඞ්ගුපුප්ඵා ච, සොභයන්ති මමස්සමං.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘අම්බා ජම්බූ ච තිලකා, නිම්බා ච සාලකල්‍යාණී;</div>
                    <div class="gathalast">දිබ්බගන්ධං සම්පවන්තා, සොභයන්ති මමස්සමං.</div>
                </div>
                <div class="paragraph" para="43">
                    <span class="paranum">43</span>
                    <div class="gatha"> ‘‘අසොකා ච කපිට්ඨා ච, ගිරිමාලෙත්ථ 
                        <span class="note">(භගිනිමාලෙත්ථ (සී. පී.), භගිනිමාලා ච (ස්‍යා.))</span> පුප්ඵිතා;
                    </div>
                    <div class="gathalast">දිබ්බගන්ධං සම්පවන්තා, සොභයන්ති මමස්සමං.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘කදම්බා 
                        <pb ed="T" n="2.0006"/> කදලී චෙව, ඉසිමුග්ගා ච රොපිතා;
                    </div>
                    <div class="gathalast">ධුවං ඵලානි ධාරෙන්ති, සොභයන්තා මමස්සමං.</div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘හරීතකා ආමලකා, අම්බජම්බුවිභීතකා;</div>
                    <div class="gathalast">කොලා භල්ලාතකා බිල්ලා, ඵලිනො මම අස්සමෙ.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> ‘‘අවිදූරෙ 
                        <pb ed="M" n="1.0433"/> පොක්ඛරණී, සුපතිත්ථා මනොරමා;
                    </div>
                    <div class="gathalast">මන්දාලකෙහි සඤ්ඡන්නා, පදුමුප්පලකෙහි ච.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘ගබ්භං ගණ්හන්ති පදුමා, අඤ්ඤෙ පුප්ඵන්ති කෙසරී;</div>
                    <div class="gathalast">ඔපත්තකණ්ණිකා චෙව, පුප්ඵන්ති මම අස්සමෙ.</div>
                </div>
                <div class="paragraph" para="48">
                    <span class="paranum">48</span>
                    <div class="gatha"> ‘‘පාඨීනා පාවුසා මච්ඡා, බලජා මුඤ්ජරොහිතා;</div>
                    <div class="gathalast">අච්ඡොදකම්හි විචරං, සොභයන්ති මමස්සමං.</div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘නයිතා අම්බගන්ධී ච, අනුකූලෙ ච කෙතකා;</div>
                    <div class="gathalast">දිබ්බගන්ධං සම්පවන්තා, සොභයන්ති මමස්සමං.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘මධු භිසම්හා සවති, ඛීරසප්පි මුළාලිභි;</div>
                    <div class="gathalast">දිබ්බගන්ධං සම්පවන්තා, සොභයන්ති මමස්සමං.</div>
                </div>
                <div class="paragraph" para="51">
                    <span class="paranum">51</span>
                    <div class="gatha"> ‘‘පුලිනා 
                        <pb ed="V" n="1.0405"/> සොභනා තත්ථ, ආකිණ්ණා ජලසෙවිතා;
                    </div>
                    <div class="gathalast">ඔපුප්ඵා පුප්ඵිතා සෙන්ති, සොභයන්තා මමස්සමං.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘ජටාභාරෙන 
                        <pb ed="P" n="2.0369"/> භරිතා, අජිනුත්තරවාසනා;
                    </div>
                    <div class="gathalast">වාකචීරධරා සබ්බෙ, සොභයන්ති මමස්සමං.</div>
                </div>
                <div class="paragraph" para="53">
                    <span class="paranum">53</span>
                    <div class="gatha"> ‘‘යුගමත්තමපෙක්ඛන්තා, නිපකා සන්තවුත්තිනො;</div>
                    <div class="gathalast">කාමභොගෙ අනපෙක්ඛා, වසන්ති මම අස්සමෙ.</div>
                </div>
                <div class="paragraph" para="54">
                    <span class="paranum">54</span>
                    <div class="gatha"> ‘‘පරූළ්හකච්ඡනඛලොමා 
                        <pb ed="T" n="2.0007"/>, පඞ්කදන්තා රජස්සිරා;
                    </div>
                    <div class="gathalast">රජොජල්ලධරා සබ්බෙ, වසන්ති මම අස්සමෙ.</div>
                </div>
                <div class="paragraph" para="55">
                    <span class="paranum">55</span>
                    <div class="gatha"> ‘‘අභිඤ්ඤාපාරමිප්පත්තා, අන්තලික්ඛචරා ච තෙ;</div>
                    <div class="gathalast">උග්ගච්ඡන්තා නභං එතෙ, සොභයන්ති මමස්සමං.</div>
                </div>
                <div class="paragraph" para="56">
                    <span class="paranum">56</span>
                    <div class="gatha"> ‘‘තෙහි සිස්සෙහි පරිවුතො, වසාමි විපිනෙ තදා;</div>
                    <div class="gathalast">රත්තින්දිවං න ජානාමි, සදා ඣානසමප්පිතො.</div>
                </div>
                <div class="paragraph" para="57">
                    <span class="paranum">57</span>
                    <div class="gatha"> ‘‘භගවා තම්හි සමයෙ, අත්ථදස්සී මහාමුනි;</div>
                    <div class="gathalast">තමන්ධකාරං නාසෙන්තො, උප්පජ්ජි ලොකනායකො.</div>
                </div>
                <div class="paragraph" para="58">
                    <span class="paranum">58</span>
                    <div class="gatha"> ‘‘අථ අඤ්ඤතරො සිස්සො, ආගච්ඡි මම සන්තිකං;</div>
                    <div class="gathalast">මන්තෙ අජ්ඣෙතුකාමො සො, ඡළඞ්ගං නාම ලක්ඛණං.</div>
                </div>
                <div class="paragraph" para="59">
                    <span class="paranum">59</span>
                    <div class="gatha"> ‘‘බුද්ධො 
                        <pb ed="M" n="1.0434"/> ලොකෙ සමුප්පන්නො, අත්ථදස්සී මහාමුනි;
                    </div>
                    <div class="gathalast">චතුසච්චං පකාසෙන්තො, දෙසෙති අමතං පදං.</div>
                </div>
                <div class="paragraph" para="60">
                    <span class="paranum">60</span>
                    <div class="gatha"> ‘‘තුට්ඨහට්ඨො පමුදිතො, ධම්මන්තරගතාසයො;</div>
                    <div class="gathalast">අස්සමා අභිනික්ඛම්ම, ඉදං වචනමබ්‍රවිං.</div>
                </div>
                <div class="paragraph" para="61">
                    <span class="paranum">61</span>
                    <div class="gatha"> ‘‘‘බුද්ධො ලොකෙ සමුප්පන්නො, ද්වත්තිංසවරලක්ඛණො;</div>
                    <div class="gathalast">එථ සබ්බෙ ගමිස්සාම, සම්මාසම්බුද්ධසන්තිකං’.</div>
                </div>
                <div class="paragraph" para="62">
                    <span class="paranum">62</span>
                    <div class="gatha"> ‘‘ඔවාදපටිකරා තෙ, සධම්මෙ පාරමිං ගතා;</div>
                    <div class="gathalast">සාධූති සම්පටිච්ඡිංසු, උත්තමත්ථගවෙසකා.</div>
                </div>
                <div class="paragraph" para="63">
                    <span class="paranum">63</span>
                    <div class="gatha"> ‘‘ජටාභාරභරිතා තෙ 
                        <span class="note">(ජටාභාරෙන භරිතා (ක.))</span>, අජිනුත්තරවාසනා;
                    </div>
                    <div class="gathalast">උත්තමත්ථං ගවෙසන්තා, නික්ඛමිංසු වනා තදා.</div>
                </div>
                <div class="paragraph" para="64">
                    <span class="paranum">64</span>
                    <div class="gatha"> ‘‘භගවා 
                        <pb ed="T" n="2.0008"/> තම්හි සමයෙ, අත්ථදස්සී මහායසො;
                    </div>
                    <div class="gathalast">චතුසච්චං පකාසෙන්තො, දෙසෙති අමතං පදං.</div>
                </div>
                <div class="paragraph" para="65">
                    <span class="paranum">65</span>
                    <div class="gatha"> ‘‘සෙතච්ඡත්තං 
                        <pb ed="V" n="1.0406"/> ගහෙත්වාන, බුද්ධසෙට්ඨස්ස ධාරයිං;
                    </div>
                    <div class="gathalast">එකාහං ධාරයිත්වාන, බුද්ධසෙට්ඨං අවන්දහං.</div>
                </div>
                <div class="paragraph" para="66">
                    <span class="paranum">66</span>
                    <div class="gatha"> ‘‘අත්ථදස්සී තු භගවා, ලොකජෙට්ඨො නරාසභො;</div>
                    <div class="gathalast">භික්ඛුසඞ්ඝෙ නිසීදිත්වා, ඉමා ගාථා අභාසථ.</div>
                </div>
                <div class="paragraph" para="67">
                    <span class="paranum">67</span>
                    <div class="gatha"> ‘‘‘යො මෙ ඡත්තං අධාරෙසි, පසන්නො සෙහි පාණිභි;</div>
                    <div class="gathalast">තමහං කිත්තයිස්සාමි, සුණාථ මම භාසතො.</div>
                </div>
                <div class="paragraph" para="68">
                    <span class="paranum">68</span>
                    <div class="gatha"> ‘‘‘ඉමස්ස ජායමානස්ස, දෙවත්තෙ අථ මානුසෙ;</div>
                    <div class="gathalast">ධාරෙස්සති සදා ඡත්තං, ඡත්තදානස්සිදං ඵලං.</div>
                </div>
                <div class="paragraph" para="69">
                    <span class="paranum">69</span>
                    <div class="gatha"> ‘‘‘සත්තසත්තතිකප්පානි 
                        <pb ed="P" n="2.0370"/>, දෙවලොකෙ රමිස්සති;
                    </div>
                    <div class="gathalast">සහස්සක්ඛත්තුං රාජා ච, චක්කවත්තී භවිස්සති.</div>
                </div>
                <div class="paragraph" para="70">
                    <span class="paranum">70</span>
                    <div class="gatha"> ‘‘‘සත්තසත්තතික්ඛත්තුඤ්ච, දෙවරජ්ජං කරිස්සති;</div>
                    <div class="gathalast">පදෙසරජ්ජං විපුලං, ගණනාතො අසඞ්ඛියං.</div>
                </div>
                <div class="paragraph" para="71">
                    <span class="paranum">71</span>
                    <div class="gatha"> ‘‘‘අට්ඨාරසෙ කප්පසතෙ, ගොතමො සක්‍යපුඞ්ගවො;</div>
                    <div class="gathalast">තමන්ධකාරං නාසෙන්තො, උප්පජ්ජිස්සති චක්ඛුමා.</div>
                </div>
                <div class="paragraph" para="72">
                    <span class="paranum">72</span>
                    <div class="gatha"> ‘‘‘තස්ස 
                        <pb ed="M" n="1.0435"/> ධම්මෙසු දායාදො, ඔරසො ධම්මනිම්මිතො;
                    </div>
                    <div class="gathalast">සබ්බාසවෙ පරිඤ්ඤාය, විහරිස්සතිනාසවො’.</div>
                </div>
                <div class="paragraph" para="73">
                    <span class="paranum">73</span>
                    <div class="gatha"> ‘‘යතො අහං කම්මමකං, ඡත්තං බුද්ධස්ස ධාරයං;</div>
                    <div class="gathalast">එත්ථන්තරෙ න ජානාමි, සෙතච්ඡත්තං අධාරිතං.</div>
                </div>
                <div class="paragraph" para="74">
                    <span class="paranum">74</span>
                    <div class="gatha"> ‘‘ඉදං 
                        <pb ed="T" n="2.0009"/> පච්ඡිමකං මය්හං, චරිමො වත්තතෙ භවො;
                    </div>
                    <div class="gathalast">ඡත්තධාරණමජ්ජාපි, වත්තතෙ නිච්චකාලිකං.</div>
                </div>
                <div class="paragraph" para="75">
                    <span class="paranum">75</span>
                    <div class="gatha"> ‘‘අහො මෙ සුකතං කම්මං, අත්ථදස්සිස්ස තාදිනො;</div>
                    <div class="gathalast">සබ්බාසවා පරික්ඛීණා, නත්ථි දානි පුනබ්භවො.</div>
                </div>
                <div class="paragraph" para="76">
                    <span class="paranum">76</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="77">
                    <span class="paranum">77</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="78">
                    <span class="paranum">78</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා එකඡත්තියො ථෙරො ඉමා ගාථායො අභාසිත්ථාති;</div>
                </div>
            </div>
            <div class="centre ct_sutta ending">එකඡත්තියත්ථෙරස්සාපදානං දුතියං.</div>
        </div>
        <div class="subhead ct_sutta" node-id="46513">
            <span class="subhead ct_sutta">3. තිණසූලකඡාදනියත්ථෙරඅපදානං</span>
            <div class="subhead-contents">
                <div class="paragraph" para="79">
                    <span class="paranum">79</span>
                    <div class="gatha"> ‘‘ජාතිං 
                        <pb ed="V" n="1.0407"/> ජරඤ්ච මරණං, පච්චවෙක්ඛිං අහං තදා;
                    </div>
                    <div class="gathalast">එකකො අභිනික්ඛම්ම, පබ්බජිං අනගාරියං.</div>
                </div>
                <div class="paragraph" para="80">
                    <span class="paranum">80</span>
                    <div class="gatha"> ‘‘චරමානොනුපුබ්බෙන, ගඞ්ගාතීරං උපාගමිං;</div>
                    <div class="gathalast">තත්ථද්දසාසිං පථවිං, ගඞ්ගාතීරෙ සමුන්නතං.</div>
                </div>
                <div class="paragraph" para="81">
                    <span class="paranum">81</span>
                    <div class="gatha"> ‘‘අස්සමං තත්ථ මාපෙත්වා, වසාමි අස්සමෙ අහං;</div>
                    <div class="gathalast">සුකතො චඞ්කමො මය්හං, නානාදිජගණායුතො.</div>
                </div>
                <div class="paragraph" para="82">
                    <span class="paranum">82</span>
                    <div class="gatha"> ‘‘මමුපෙන්ති ච විස්සත්ථා, කූජන්ති ච මනොහරං;</div>
                    <div class="gathalast">රමමානො සහ තෙහි, වසාමි අස්සමෙ අහං.</div>
                </div>
                <div class="paragraph" para="83">
                    <span class="paranum">83</span>
                    <div class="gatha"> ‘‘මම 
                        <pb ed="T" n="2.0010"/> අස්සමසාමන්තා, මිගරාජා චතුක්කමො;
                    </div>
                    <div class="gathalast">ආසයා අභිනික්ඛම්ම, ගජ්ජි සො අසනී විය.</div>
                </div>
                <div class="paragraph" para="84">
                    <span class="paranum">84</span>
                    <div class="gatha"> ‘‘නදිතෙ 
                        <pb ed="M" n="1.0436"/>
                        <pb ed="P" n="2.0371"/> මිගරාජෙ ච, හාසො මෙ උදපජ්ජථ;
                    </div>
                    <div class="gathalast">මිගරාජං ගවෙසන්තො, අද්දසං ලොකනායකං.</div>
                </div>
                <div class="paragraph" para="85">
                    <span class="paranum">85</span>
                    <div class="gatha"> ‘‘දිස්වානාහං දෙවදෙවං, තිස්සං ලොකග්ගනායකං;</div>
                    <div class="gathalast">හට්ඨො හට්ඨෙන චිත්තෙන, පූජයිං නාගකෙසරං.</div>
                </div>
                <div class="paragraph" para="86">
                    <span class="paranum">86</span>
                    <div class="gatha"> ‘‘උග්ගච්ඡන්තංව සූරියං, සාලරාජංව පුප්ඵිතං;</div>
                    <div class="gathalast">ඔසධිංව විරොචන්තං, සන්ථවිං ලොකනායකං.</div>
                </div>
                <div class="paragraph" para="87">
                    <span class="paranum">87</span>
                    <div class="gatha"> ‘‘‘තව ඤාණෙන සබ්බඤ්ඤු, මොචෙසිමං සදෙවකං;</div>
                    <div class="gathalast">තවං ආරාධයිත්වාන, ජාතියා පරිමුච්චරෙ.</div>
                </div>
                <div class="paragraph" para="88">
                    <span class="paranum">88</span>
                    <div class="gatha"> ‘‘‘අදස්සනෙන සබ්බඤ්ඤු, බුද්ධානං සබ්බදස්සිනං;</div>
                    <div class="gathalast">පතන්තිවීචිනිරයං, රාගදොසෙහි ඔඵුටා 
                        <span class="note">(ඔත්ථටා (ස්‍යා.))</span>.
                    </div>
                </div>
                <div class="paragraph" para="89">
                    <span class="paranum">89</span>
                    <div class="gatha"> ‘‘‘තව දස්සනමාගම්ම, සබ්බඤ්ඤු ලොකනායක;</div>
                    <div class="gathalast">පමුච්චන්ති භවා සබ්බා, ඵුසන්ති අමතං පදං.</div>
                </div>
                <div class="paragraph" para="90">
                    <span class="paranum">90</span>
                    <div class="gatha"> ‘‘‘යදා බුද්ධා චක්ඛුමන්තො, උප්පජ්ජන්ති පභඞ්කරා;</div>
                    <div class="gathalast">කිලෙසෙ ඣාපයිත්වාන, ආලොකං දස්සයන්ති තෙ’.</div>
                </div>
                <div class="paragraph" para="91">
                    <span class="paranum">91</span>
                    <div class="gatha"> ‘‘කිත්තයිත්වාන සම්බුද්ධං, තිස්සං ලොකග්ගනායකං;</div>
                    <div class="gathalast">හට්ඨො හට්ඨෙන චිත්තෙන, තිණසූලං අපූජයිං.</div>
                </div>
                <div class="paragraph" para="92">
                    <span class="paranum">92</span>
                    <div class="gatha"> ‘‘මම 
                        <pb ed="T" n="2.0011"/>
                        <pb ed="V" n="1.0408"/> සඞ්කප්පමඤ්ඤාය, තිස්සො ලොකග්ගනායකො;
                    </div>
                    <div class="gathalast">සකාසනෙ නිසීදිත්වා, ඉමා ගාථා අභාසථ.</div>
                </div>
                <div class="paragraph" para="93">
                    <span class="paranum">93</span>
                    <div class="gatha"> ‘‘‘යො මං පුප්ඵෙහි ඡාදෙසි, පසන්නො සෙහි පාණිභි;</div>
                    <div class="gathalast">තමහං කිත්තයිස්සාමි, සුණාථ මම භාසතො.</div>
                </div>
                <div class="paragraph" para="94">
                    <span class="paranum">94</span>
                    <div class="gatha"> ‘‘‘පඤ්චවීසතික්ඛත්තුං සො, දෙවරජ්ජං කරිස්සති;</div>
                    <div class="gathalast">පඤ්චසත්තතික්ඛත්තුඤ්ච, චක්කවත්තී භවිස්සති.</div>
                </div>
                <div class="paragraph" para="95">
                    <span class="paranum">95</span>
                    <div class="gatha"> ‘‘‘පදෙසරජ්ජං විපුලං, ගණනාතො අසඞ්ඛියං;</div>
                    <div class="gathalast">තස්ස කම්මනිස්සන්දෙන 
                        <span class="note">(කම්මස්ස නිස්සන්දො (සී. ස්‍යා. පී.))</span>, පුප්ඵානං පූජනාය ච 
                        <span class="note">(සො (ස්‍යා. පී.))</span>.
                    </div>
                </div>
                <div class="paragraph" para="96">
                    <span class="paranum">96</span>
                    <div class="gatha"> ‘‘‘සීසංන්හාතො චයං පොසො, පුප්ඵමාකඞ්ඛතෙ යදි 
                        <span class="note">(සායං පාතො චයං පොසො, පුප්ඵෙහි මං අඡාදයි (ස්‍යා.))</span>;
                    </div>
                    <div class="gathalast">පුඤ්ඤකම්මෙන සංයුත්තං 
                        <span class="note">(සංයුත්තො (සී. ස්‍යා. පී.))</span>, පුරතො පාතුභවිස්සති.
                    </div>
                </div>
                <div class="paragraph" para="97">
                    <span class="paranum">97</span>
                    <div class="gatha"> ‘‘‘යං 
                        <pb ed="M" n="1.0437"/> යං ඉච්ඡති කාමෙහි, තං තං පාතුභවිස්සති;
                    </div>
                    <div class="gathalast">සඞ්කප්පං පරිපූරෙත්වා, නිබ්බායිස්සතිනාසවො’.</div>
                </div>
                <div class="centre ending">අට්ඨාරසමං භාණවාරං.</div>
                <div class="paragraph" para="98">
                    <span class="paranum">98</span>
                    <div class="gatha"> ‘‘කිලෙසෙ ඣාපයිත්වාන, සම්පජානො පතිස්සතො;</div>
                    <div class="gathalast">එකාසනෙ නිසීදිත්වා, අරහත්තමපාපුණිං.</div>
                </div>
                <div class="paragraph" para="99">
                    <span class="paranum">99</span>
                    <div class="gatha"> ‘‘චඞ්කමන්තො 
                        <pb ed="P" n="2.0372"/> නිපජ්ජන්තො, නිසින්නො උද වා ඨිතො;
                    </div>
                    <div class="gathalast">බුද්ධසෙට්ඨං සරිත්වාන, විහරාමි අහං සදා.</div>
                </div>
                <div class="paragraph" para="100">
                    <span class="paranum">100</span>
                    <div class="gatha"> ‘‘චීවරෙ පිණ්ඩපාතෙ ච, පච්චයෙ සයනාසනෙ;</div>
                    <div class="gathalast">තත්ථ මෙ ඌනතා නත්ථි, බුද්ධපූජායිදං ඵලං.</div>
                </div>
                <div class="paragraph" para="101">
                    <span class="paranum">101</span>
                    <div class="gatha"> ‘‘සො දානි පත්තො අමතං, සන්තං පදමනුත්තරං;</div>
                    <div class="gathalast">සබ්බාසවෙ පරිඤ්ඤාය, විහරාමි අනාසවො.</div>
                </div>
                <div class="paragraph" para="102">
                    <span class="paranum">102</span>
                    <div class="gatha"> ‘‘ද්වෙනවුතෙ 
                        <pb ed="T" n="2.0012"/> ඉතො කප්පෙ, යං පුප්ඵමභිපූජයිං;
                    </div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="103">
                    <span class="paranum">103</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="104">
                    <span class="paranum">104</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="105">
                    <span class="paranum">105</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා තිණසූලකඡාදනියො 
                        <span class="note">(තිණසූලිකඡාදනියො (ක.))</span> ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">තිණසූලකඡාදනියත්ථෙරස්සාපදානං තතියං.</div>
        </div>
        <div class="subhead ct_sutta" node-id="46514">
            <span class="subhead ct_sutta">4. මධුමංසදායකත්ථෙරඅපදානං</span>
            <div class="subhead-contents">
                <div class="paragraph" para="106">
                    <span class="paranum">106</span>
                    <div class="gatha"> ‘‘නගරෙ 
                        <pb ed="V" n="1.0409"/> බන්ධුමතියා, සූකරිකො අහොසහං;
                    </div>
                    <div class="gathalast">උක්කොටං රන්ධයිත්වාන 
                        <span class="note">(උක්කොටකං රන්ධයිත්වා (සී. ස්‍යා.))</span>, මධුමංසම්හි 
                        <span class="note">(මධුසප්පිම්හි (පී.), මධුං මංසම්හි (ක.))</span> ඔකිරිං.
                    </div>
                </div>
                <div class="paragraph" para="107">
                    <span class="paranum">107</span>
                    <div class="gatha"> ‘‘සන්නිපාතං 
                        <pb ed="M" n="1.0438"/> අහං ගන්ත්වා, එකං පත්තං ගහෙසහං;
                    </div>
                    <div class="gathalast">පූරයිත්වාන තං පත්තං, භික්ඛුසඞ්ඝස්සදාසහං.</div>
                </div>
                <div class="paragraph" para="108">
                    <span class="paranum">108</span>
                    <div class="gatha"> ‘‘යොත්ථ ථෙරතරො භික්ඛු, නිය්‍යාදෙසි මමං තදා;</div>
                    <div class="gathalast">ඉමිනා පත්තපූරෙන, ලභස්සු විපුලං සුඛං.</div>
                </div>
                <div class="paragraph" para="109">
                    <span class="paranum">109</span>
                    <div class="gatha"> ‘‘දුවෙ සම්පත්තියො භුත්වා, සුක්කමූලෙන චොදිතො;</div>
                    <div class="gathalast">පච්ඡිමෙ වත්තමානම්හි, කිලෙසෙ ඣාපයිස්සති.</div>
                </div>
                <div class="paragraph" para="110">
                    <span class="paranum">110</span>
                    <div class="gatha"> ‘‘තත්ථ 
                        <pb ed="T" n="2.0013"/> චිත්තං පසාදෙත්වා, තාවතිංසමගච්ඡහං;
                    </div>
                    <div class="gathalast">තත්ථ භුත්වා පිවිත්වා ච, ලභාමි විපුලං සුඛං.</div>
                </div>
                <div class="paragraph" para="111">
                    <span class="paranum">111</span>
                    <div class="gatha"> ‘‘මණ්ඩපෙ රුක්ඛමූලෙ වා, පුබ්බකම්මං අනුස්සරිං;</div>
                    <div class="gathalast">අන්නපානාභිවස්සො මෙ, අභිවස්සති තාවදෙ.</div>
                </div>
                <div class="paragraph" para="112">
                    <span class="paranum">112</span>
                    <div class="gatha"> ‘‘ඉදං පච්ඡිමකං මය්හං, චරිමො වත්තතෙ භවො;</div>
                    <div class="gathalast">ඉධාපි අන්නපානං මෙ, වස්සතෙ සබ්බකාලිකං.</div>
                </div>
                <div class="paragraph" para="113">
                    <span class="paranum">113</span>
                    <div class="gatha"> ‘‘තෙනෙව මධුදානෙන 
                        <span class="note">(මංසදානෙන (සී. පී.))</span>, සන්ධාවිත්වා භවෙ අහං;
                    </div>
                    <div class="gathalast">සබ්බාසවෙ පරිඤ්ඤාය, විහරාමි අනාසවො.</div>
                </div>
                <div class="paragraph" para="114">
                    <span class="paranum">114</span>
                    <div class="gatha"> ‘‘එකනවුතිතො 
                        <pb ed="P" n="2.0373"/> කප්පෙ, යං දානමදදිං තදා;
                    </div>
                    <div class="gathalast">දුග්ගතිං නාභිජානාමි, මධුදානස්සිදං ඵලං.</div>
                </div>
                <div class="paragraph" para="115">
                    <span class="paranum">115</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="116">
                    <span class="paranum">116</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="117">
                    <span class="paranum">117</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා මධුමංසදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">මධුමංසදායකත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="46515">
            <span class="subhead ct_sutta">5. නාගපල්ලවත්ථෙරඅපදානං</span>
            <div class="subhead-contents">
                <div class="paragraph" para="118">
                    <span class="paranum">118</span>
                    <div class="gatha"> ‘‘නගරෙ 
                        <pb ed="T" n="2.0014"/>
                        <pb ed="V" n="1.0410"/> බන්ධුමතියා, රාජුය්‍යානෙ වසාමහං;
                    </div>
                    <div class="gathalast">මම අස්සමසාමන්තා, නිසීදි ලොකනායකො.</div>
                </div>
                <div class="paragraph" para="119">
                    <span class="paranum">119</span>
                    <div class="gatha"> ‘‘නාගපල්ලවමාදාය 
                        <pb ed="M" n="1.0439"/>, බුද්ධස්ස අභිරොපයිං;
                    </div>
                    <div class="gathalast">පසන්නචිත්තො සුමනො, සුගතං අභිවාදයිං.</div>
                </div>
                <div class="paragraph" para="120">
                    <span class="paranum">120</span>
                    <div class="gatha"> ‘‘එකනවුතිතො කප්පෙ, යං පල්ලවමපූජයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="121">
                    <span class="paranum">121</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="122">
                    <span class="paranum">122</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="123">
                    <span class="paranum">123</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා නාගපල්ලවො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">නාගපල්ලවත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="46516">
            <span class="subhead ct_sutta">6. එකදීපියත්ථෙරඅපදානං</span>
            <div class="subhead-contents">
                <div class="paragraph" para="124">
                    <span class="paranum">124</span>
                    <div class="gatha"> ‘‘පරිනිබ්බුතෙ සුගතෙ, සිද්ධත්ථෙ ලොකනායකෙ;</div>
                    <div class="gathalast">සදෙවමානුසා සබ්බෙ, පූජෙන්ති ද්විපදුත්තමං.</div>
                </div>
                <div class="paragraph" para="125">
                    <span class="paranum">125</span>
                    <div class="gatha"> ‘‘ආරොපිතෙ 
                        <pb ed="T" n="2.0015"/> ච චිතකෙ, සිද්ධත්ථෙ ලොකනායකෙ;
                    </div>
                    <div class="gathalast">යථාසකෙන ථාමෙන, චිතං පූජෙන්ති සත්ථුනො.</div>
                </div>
                <div class="paragraph" para="126">
                    <span class="paranum">126</span>
                    <div class="gatha"> ‘‘අවිදූරෙ චිතකස්ස, දීපං උජ්ජාලයිං අහං;</div>
                    <div class="gathalast">යාව උදෙති සූරියො, දීපං මෙ තාව උජ්ජලි.</div>
                </div>
                <div class="paragraph" para="127">
                    <span class="paranum">127</span>
                    <div class="gatha"> ‘‘තෙන කම්මෙන සුකතෙන, චෙතනාපණිධීහි ච;</div>
                    <div class="gathalast">ජහිත්වා මානුසං දෙහං, තාවතිංසමගච්ඡහං.</div>
                </div>
                <div class="paragraph" para="128">
                    <span class="paranum">128</span>
                    <div class="gatha"> ‘‘තත්ථ මෙ සුකතං බ්‍යම්හං, එකදීපීති ඤායති;</div>
                    <div class="gathalast">දීපසතසහස්සානි, බ්‍යම්හෙ පජ්ජලරෙ මම.</div>
                </div>
                <div class="paragraph" para="129">
                    <span class="paranum">129</span>
                    <div class="gatha"> ‘‘උදයන්තොව 
                        <pb ed="P" n="2.0374"/> සූරියො, දෙහො මෙ ජොතතෙ සදා;
                    </div>
                    <div class="gathalast">සප්පභාහි සරීරස්ස, ආලොකො හොති මෙ සදා.</div>
                </div>
                <div class="paragraph" para="130">
                    <span class="paranum">130</span>
                    <div class="gatha"> ‘‘තිරොකුට්ටං 
                        <pb ed="V" n="1.0411"/>
                        <span class="note">(තිරොකුඩ්ඩං (සී. ස්‍යා. ක.))</span> තිරොසෙලං, සමතිග්ගය්හ 
                        <span class="note">(සබ්බත්ථපි එවමෙව දිස්සති)</span> පබ්බතං;
                    </div>
                    <div class="gathalast">සමන්තා යොජනසතං, පස්සාමි චක්ඛුනා අහං.</div>
                </div>
                <div class="paragraph" para="131">
                    <span class="paranum">131</span>
                    <div class="gatha"> ‘‘සත්තසත්තතික්ඛත්තුඤ්ච 
                        <pb ed="M" n="1.0440"/>, දෙවලොකෙ රමිං අහං;
                    </div>
                    <div class="gathalast">එකතිංසතික්ඛත්තුඤ්ච, දෙවරජ්ජමකාරයිං.</div>
                </div>
                <div class="paragraph" para="132">
                    <span class="paranum">132</span>
                    <div class="gatha"> ‘‘අට්ඨවීසතික්ඛත්තුඤ්ච, චක්කවත්තී අහොසහං;</div>
                    <div class="gathalast">පදෙසරජ්ජං විපුලං, ගණනාතො අසඞ්ඛියං.</div>
                </div>
                <div class="paragraph" para="133">
                    <span class="paranum">133</span>
                    <div class="gatha"> ‘‘දෙවලොකා චවිත්වාන, නිබ්බත්තිං මාතුකුච්ඡියං;</div>
                    <div class="gathalast">මාතුකුච්ඡිගතස්සාපි, අක්ඛි මෙ න නිමීලති.</div>
                </div>
                <div class="paragraph" para="134">
                    <span class="paranum">134</span>
                    <div class="gatha"> ‘‘ජාතියා චතුවස්සොහං, පබ්බජිං අනගාරියං;</div>
                    <div class="gathalast">අඩ්ඪමාසෙ අසම්පත්තෙ, අරහත්තමපාපුණිං.</div>
                </div>
                <div class="paragraph" para="135">
                    <span class="paranum">135</span>
                    <div class="gatha"> ‘‘දිබ්බචක්ඛුං 
                        <pb ed="T" n="2.0016"/> විසොධෙසිං, භවා සබ්බෙ සමූහතා;
                    </div>
                    <div class="gathalast">සබ්බෙ කිලෙසා සඤ්ඡින්නා, එකදීපස්සිදං ඵලං.</div>
                </div>
                <div class="paragraph" para="136">
                    <span class="paranum">136</span>
                    <div class="gatha"> ‘‘තිරොකුට්ටං තිරොසෙලං, පබ්බතඤ්චාපි කෙවලං;</div>
                    <div class="gathalast">සමතික්කම්ම 
                        <span class="note">(සබ්බත්ථපී එවමෙව දිස්සති)</span> පස්සාමි, එකදීපස්සිදං ඵලං.
                    </div>
                </div>
                <div class="paragraph" para="137">
                    <span class="paranum">137</span>
                    <div class="gatha"> ‘‘විසමා මෙ සමා හොන්ති, අන්ධකාරො න විජ්ජති;</div>
                    <div class="gathalast">නාහං පස්සාමි තිමිරං, එකදීපස්සිදං ඵලං.</div>
                </div>
                <div class="paragraph" para="138">
                    <span class="paranum">138</span>
                    <div class="gatha"> ‘‘චතුන්නවුතිතො කප්පෙ, යං දීපමදදිං තදා;</div>
                    <div class="gathalast">දුග්ගතිං නාභිජානාමි, එකදීපස්සිදං ඵලං.</div>
                </div>
                <div class="paragraph" para="139">
                    <span class="paranum">139</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="140">
                    <span class="paranum">140</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="141">
                    <span class="paranum">141</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා එකදීපියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">එකදීපියත්ථෙරස්සාපදානං ඡට්ඨං.</div>
        </div>
        <div class="subhead ct_sutta" node-id="46517">
            <span class="subhead ct_sutta">7. උච්ඡඞ්ගපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="142">
                    <span class="paranum">142</span>
                    <div class="gatha"> ‘‘නගරෙ බන්ධුමතියා, අහොසිං මාලිකො තදා;</div>
                    <div class="gathalast">උච්ඡඞ්ගං පූරයිත්වාන, අගමං අන්තරාපණං.</div>
                </div>
                <div class="paragraph" para="143">
                    <span class="paranum">143</span>
                    <div class="gatha"> ‘‘භගවා 
                        <pb ed="T" n="2.0017"/>
                        <pb ed="M" n="1.0441"/>
                        <pb ed="V" n="1.0412"/> තම්හි සමයෙ, භික්ඛුසඞ්ඝපුරක්ඛතො;
                    </div>
                    <div class="gathalast">මහතා ආනුභාවෙන, නිය්‍යාති ලොකනායකො.</div>
                </div>
                <div class="paragraph" para="144">
                    <span class="paranum">144</span>
                    <div class="gatha"> ‘‘දිස්වාන 
                        <pb ed="P" n="2.0375"/> ලොකපජ්ජොතං, විපස්සිං ලොකතාරණං;
                    </div>
                    <div class="gathalast">පුප්ඵං පග්ගය්හ උච්ඡඞ්ගා, බුද්ධසෙට්ඨං අපූජයිං.</div>
                </div>
                <div class="paragraph" para="145">
                    <span class="paranum">145</span>
                    <div class="gatha"> ‘‘එකනවුතිතො කප්පෙ, යං පුප්ඵමභිපූජයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="146">
                    <span class="paranum">146</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="147">
                    <span class="paranum">147</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="148">
                    <span class="paranum">148</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා උච්ඡඞ්ගපුප්ඵියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">උච්ඡඞ්ගපුප්ඵියත්ථෙරස්සාපදානං සත්තමං.</div>
        </div>
        <div class="subhead ct_sutta" node-id="46518">
            <span class="subhead ct_sutta">8. යාගුදායකත්ථෙරඅපදානං</span>
            <div class="subhead-contents">
                <div class="paragraph" para="149">
                    <span class="paranum">149</span>
                    <div class="gatha"> ‘‘අතිථිං 
                        <span class="note">(අතීතං (ක.))</span> මෙ ගහෙත්වාන, අගච්ඡිං ගාමකං තදා;
                    </div>
                    <div class="gathalast">සම්පුණ්ණනදිකං දිස්වා, සඞ්ඝාරාමං උපාගමිං.</div>
                </div>
                <div class="paragraph" para="150">
                    <span class="paranum">150</span>
                    <div class="gatha"> ‘‘ආරඤ්ඤකා ධුතධරා, ඣායිනො ලූඛචීවරා;</div>
                    <div class="gathalast">විවෙකාභිරතා ධීරා, සඞ්ඝාරාමෙ වසන්ති තෙ.</div>
                </div>
                <div class="paragraph" para="151">
                    <span class="paranum">151</span>
                    <div class="gatha"> ‘‘ගති 
                        <pb ed="T" n="2.0018"/> තෙසං උපච්ඡින්නා, සුවිමුත්තාන තාදිනං;
                    </div>
                    <div class="gathalast">පිණ්ඩාය තෙ න ගච්ඡන්ති, ඔරුද්ධනදිතාය හි 
                        <span class="note">(ඔරුද්ධනදිකායතිං (ස්‍යා.))</span>.
                    </div>
                </div>
                <div class="paragraph" para="152">
                    <span class="paranum">152</span>
                    <div class="gatha"> ‘‘පසන්නචිත්තො සුමනො, වෙදජාතො කතඤ්ජලී;</div>
                    <div class="gathalast">තණ්ඩුලං මෙ ගහෙත්වාන, යාගුදානං අදාසහං.</div>
                </div>
                <div class="paragraph" para="153">
                    <span class="paranum">153</span>
                    <div class="gatha"> ‘‘පඤ්චන්නං යාගුං දත්වාන, පසන්නො සෙහි පාණිභි;</div>
                    <div class="gathalast">සකකම්මාභිරද්ධොහං, තාවතිංසමගච්ඡහං.</div>
                </div>
                <div class="paragraph" para="154">
                    <span class="paranum">154</span>
                    <div class="gatha"> ‘‘මණිමයඤ්ච 
                        <pb ed="M" n="1.0442"/> මෙ බ්‍යම්හං, නිබ්බත්ති තිදසෙ ගණෙ;
                    </div>
                    <div class="gathalast">නාරීගණෙහි සහිතො, මොදාමි බ්‍යම්හමුත්තමෙ.</div>
                </div>
                <div class="paragraph" para="155">
                    <span class="paranum">155</span>
                    <div class="gatha"> ‘‘තෙත්තිංසක්ඛත්තුං දෙවින්දො, දෙවරජ්ජමකාරයිං;</div>
                    <div class="gathalast">තිංසක්ඛත්තුං චක්කවත්තී, මහාරජ්ජමකාරයිං.</div>
                </div>
                <div class="paragraph" para="156">
                    <span class="paranum">156</span>
                    <div class="gatha"> ‘‘පදෙසරජ්ජං 
                        <pb ed="V" n="1.0413"/> විපුලං, ගණනාතො අසඞ්ඛියං;
                    </div>
                    <div class="gathalast">දෙවලොකෙ මනුස්සෙ වා, අනුභොත්වා සයං 
                        <span class="note">(යසං (ස්‍යා.))</span> අහං.
                    </div>
                </div>
                <div class="paragraph" para="157">
                    <span class="paranum">157</span>
                    <div class="gatha"> ‘‘පච්ඡිමෙ භවෙ සම්පත්තෙ, පබ්බජිං අනගාරියං;</div>
                    <div class="gathalast">සහ ඔරොපිතෙ කෙසෙ, සබ්බං සම්පටිවිජ්ඣහං.</div>
                </div>
                <div class="paragraph" para="158">
                    <span class="paranum">158</span>
                    <div class="gatha"> ‘‘ඛයතො වයතො චාපි, සම්මසන්තො කළෙවරං;</div>
                    <div class="gathalast">පුරෙ සික්ඛාපදාදානා, අරහත්තමපාපුණිං.</div>
                </div>
                <div class="paragraph" para="159">
                    <span class="paranum">159</span>
                    <div class="gatha"> ‘‘සුදින්නං 
                        <pb ed="P" n="2.0376"/> මෙ දානවරං, වාණිජ්ජං සම්පයොජිතං;
                    </div>
                    <div class="gathalast">තෙනෙව යාගුදානෙන, පත්තොම්හි අචලං පදං.</div>
                </div>
                <div class="paragraph" para="160">
                    <span class="paranum">160</span>
                    <div class="gatha"> ‘‘සොකං පරිද්දවං බ්‍යාධිං, දරථං චිත්තතාපනං;</div>
                    <div class="gathalast">නාභිජානාමි උප්පන්නං, යාගුදානස්සිදං ඵලං.</div>
                </div>
                <div class="paragraph" para="161">
                    <span class="paranum">161</span>
                    <div class="gatha"> ‘‘යාගුං 
                        <pb ed="T" n="2.0019"/> සඞ්ඝස්ස දත්වාන, පුඤ්ඤක්ඛෙත්තෙ අනුත්තරෙ;
                    </div>
                    <div class="gathalast">පඤ්චානිසංසෙ අනුභොමි, අහො යාගුසුයිට්ඨතා.</div>
                </div>
                <div class="paragraph" para="162">
                    <span class="paranum">162</span>
                    <div class="gatha"> ‘‘අබ්‍යාධිතා රූපවතා, ඛිප්පං ධම්මනිසන්තිතා 
                        <span class="note">(නිබුජ්ඣිතා (ස්‍යා.))</span>;
                    </div>
                    <div class="gathalast">ලාභිතා අන්නපානස්ස, ආයු පඤ්චමකං මම.</div>
                </div>
                <div class="paragraph" para="163">
                    <span class="paranum">163</span>
                    <div class="gatha"> ‘‘යො කොචි වෙදං ජනයං, සඞ්ඝෙ යාගුං දදෙය්‍ය සො;</div>
                    <div class="gathalast">ඉමානි පඤ්ච ඨානානි, පටිගණ්හෙය්‍ය පණ්ඩිතො.</div>
                </div>
                <div class="paragraph" para="164">
                    <span class="paranum">164</span>
                    <div class="gatha"> ‘‘කරණීයං කතං සබ්බං, භවා උග්ඝාටිතා මයා;</div>
                    <div class="gathalast">සබ්බාසවා පරික්ඛීණා, නත්ථි දානි පුනබ්භවො.</div>
                </div>
                <div class="paragraph" para="165">
                    <span class="paranum">165</span>
                    <div class="gatha"> ‘‘සො අහං විචරිස්සාමි, ගාමා ගාමං පුරා පුරං;</div>
                    <div class="gathalast">නමස්සමානො සම්බුද්ධං, ධම්මස්ස ච සුධම්මතං.</div>
                </div>
                <div class="paragraph" para="166">
                    <span class="paranum">166</span>
                    <div class="gatha"> ‘‘තිංසකප්පසහස්සම්හි, යං දානමදදිං තදා;</div>
                    <div class="gathalast">දුග්ගතිං නාභිජානාමි, යාගුදානස්සිදං ඵලං.</div>
                </div>
                <div class="paragraph" para="167">
                    <span class="paranum">167</span>
                    <div class="gatha"> ‘‘කිලෙසා 
                        <pb ed="M" n="1.0443"/> ඣාපිතා මය්හං...පෙ.... විහරාමි අනාසවො.
                    </div>
                </div>
                <div class="paragraph" para="168">
                    <span class="paranum">168</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="169">
                    <span class="paranum">169</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා යාගුදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">යාගුදායකත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="46519">
            <span class="subhead ct_sutta">9. පත්ථොදනදායකත්ථෙරඅපදානං</span>
            <div class="subhead-contents">
                <div class="paragraph" para="170">
                    <span class="paranum">170</span>
                    <div class="gatha"> ‘‘වනචාරී 
                        <pb ed="T" n="2.0020"/>
                        <pb ed="V" n="1.0414"/> පුරෙ ආසිං, සතතං වනකම්මිකො;
                    </div>
                    <div class="gathalast">පත්ථොදනං ගහෙත්වාන, කම්මන්තං අගමාසහං.</div>
                </div>
                <div class="paragraph" para="171">
                    <span class="paranum">171</span>
                    <div class="gatha"> ‘‘තත්ථද්දසාසිං සම්බුද්ධං, සයම්භුං අපරාජිතං;</div>
                    <div class="gathalast">වනා පිණ්ඩාය නික්ඛන්තං, දිස්වා චිත්තං පසාදයිං.</div>
                </div>
                <div class="paragraph" para="172">
                    <span class="paranum">172</span>
                    <div class="gatha"> ‘‘පරකම්මායනෙ 
                        <span class="note">(වයකම්මායනෙ (ක.))</span> යුත්තො, පුඤ්ඤඤ්ච මෙ න විජ්ජති;
                    </div>
                    <div class="gathalast">අයං පත්ථොදනො අත්ථි, භොජයිස්සාමහං 
                        <span class="note">(භොජයිස්සාමි මං (ස්‍යා.))</span> මුනිං.
                    </div>
                </div>
                <div class="paragraph" para="173">
                    <span class="paranum">173</span>
                    <div class="gatha"> ‘‘පත්ථොදනං ගහෙත්වාන, සයම්භුස්ස අදාසහං;</div>
                    <div class="gathalast">මම නිජ්ඣායමානස්ස, පරිභුඤ්ජි තදා මුනි.</div>
                </div>
                <div class="paragraph" para="174">
                    <span class="paranum">174</span>
                    <div class="gatha"> ‘‘තෙන කම්මෙන සුකතෙන, චෙතනාපණිධීහි ච;</div>
                    <div class="gathalast">ජහිත්වා මානුසං දෙහං, තාවතිංසමගච්ඡහං.</div>
                </div>
                <div class="paragraph" para="175">
                    <span class="paranum">175</span>
                    <div class="gatha"> ‘‘ඡත්තිංසක්ඛත්තුං 
                        <pb ed="P" n="2.0377"/> දෙවින්දො, දෙවරජ්ජමකාරයිං;
                    </div>
                    <div class="gathalast">තෙත්තිංසක්ඛත්තුං රාජා ච, චක්කවත්තී අහොසහං.</div>
                </div>
                <div class="paragraph" para="176">
                    <span class="paranum">176</span>
                    <div class="gatha"> ‘‘පදෙසරජ්ජං විපුලං, ගණනාතො අසඞ්ඛියං;</div>
                    <div class="gathalast">සුඛිතො යසවා හොමි, පත්ථොදනස්සිදං ඵලං.</div>
                </div>
                <div class="paragraph" para="177">
                    <span class="paranum">177</span>
                    <div class="gatha"> ‘‘භවාභවෙ සංසරන්තො, ලභාමි අමිතං ධනං;</div>
                    <div class="gathalast">භොගෙ මෙ ඌනතා නත්ථි, පත්ථොදනස්සිදං ඵලං.</div>
                </div>
                <div class="paragraph" para="178">
                    <span class="paranum">178</span>
                    <div class="gatha"> ‘‘නදීසොතපටිභාගා 
                        <pb ed="M" n="1.0444"/>, භොගා නිබ්බත්තරෙ මම;
                    </div>
                    <div class="gathalast">පරිමෙතුං න සක්කොමි, පත්ථොදනස්සිදං ඵලං.</div>
                </div>
                <div class="paragraph" para="179">
                    <span class="paranum">179</span>
                    <div class="gatha"> ‘‘ඉමං 
                        <pb ed="T" n="2.0021"/> ඛාද ඉමං භුඤ්ජ, ඉමම්හි සයනෙ සය;
                    </div>
                    <div class="gathalast">තෙනාහං සුඛිතො හොමි, පත්ථොදනස්සිදං ඵලං.</div>
                </div>
                <div class="paragraph" para="180">
                    <span class="paranum">180</span>
                    <div class="gatha"> ‘‘චතුන්නවුතිතො කප්පෙ, යං දානමදදිං තදා;</div>
                    <div class="gathalast">දුග්ගතිං නාභිජානාමි, පත්ථොදනස්සිදං ඵලං.</div>
                </div>
                <div class="paragraph" para="181">
                    <span class="paranum">181</span>
                    <div class="gatha"> ‘‘කිලෙසා 
                        <pb ed="V" n="1.0415"/> ඣාපිතා මය්හං...පෙ.... විහරාමි අනාසවො.
                    </div>
                </div>
                <div class="paragraph" para="182">
                    <span class="paranum">182</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="183">
                    <span class="paranum">183</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා පත්ථොදනදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">පත්ථොදනදායකත්ථෙරස්සාපදානං නවමං.</div>
        </div>
        <div class="subhead ct_sutta" node-id="465110">
            <span class="subhead ct_sutta">10. මඤ්චදායකත්ථෙරඅපදානං</span>
            <div class="subhead-contents">
                <div class="paragraph" para="184">
                    <span class="paranum">184</span>
                    <div class="gatha"> ‘‘පරිනිබ්බුතෙ කාරුණිකෙ, සිද්ධත්ථෙ ලොකනායකෙ;</div>
                    <div class="gathalast">විත්ථාරිකෙ පාවචනෙ, දෙවමානුසසක්කතෙ.</div>
                </div>
                <div class="paragraph" para="185">
                    <span class="paranum">185</span>
                    <div class="gatha"> ‘‘චණ්ඩාලො ආසහං තත්ථ, ආසන්දිපීඨකාරකො;</div>
                    <div class="gathalast">තෙන කම්මෙන ජීවාමි, තෙන පොසෙමි දාරකෙ.</div>
                </div>
                <div class="paragraph" para="186">
                    <span class="paranum">186</span>
                    <div class="gatha"> ‘‘ආසන්දිං සුකතං කත්වා, පසන්නො සෙහි පාණිභි;</div>
                    <div class="gathalast">සයමෙවුපගන්ත්වාන, භික්ඛුසඞ්ඝස්සදාසහං.</div>
                </div>
                <div class="paragraph" para="187">
                    <span class="paranum">187</span>
                    <div class="gatha"> ‘‘තෙන 
                        <pb ed="T" n="2.0022"/> කම්මෙන සුකතෙන, චෙතනාපණිධීහි ච;
                    </div>
                    <div class="gathalast">ජහිත්වා මානුසං දෙහං, තාවතිංසමගච්ඡහං.</div>
                </div>
                <div class="paragraph" para="188">
                    <span class="paranum">188</span>
                    <div class="gatha"> ‘‘දෙවලොකගතො සන්තො, මොදාමි තිදසෙ ගණෙ;</div>
                    <div class="gathalast">සයනානි මහග්ඝානි, නිබ්බත්තන්ති යදිච්ඡකං.</div>
                </div>
                <div class="paragraph" para="189">
                    <span class="paranum">189</span>
                    <div class="gatha"> ‘‘පඤ්ඤාසක්ඛත්තුං දෙවින්දො, දෙවරජ්ජමකාරයිං;</div>
                    <div class="gathalast">අසීතික්ඛත්තුං රාජා ච, චක්කවත්තී අහොසහං.</div>
                </div>
                <div class="paragraph" para="190">
                    <span class="paranum">190</span>
                    <div class="gatha"> ‘‘පදෙසරජ්ජං 
                        <pb ed="M" n="1.0445"/>
                        <pb ed="P" n="2.0378"/> විපුලං, ගණනාතො අසඞ්ඛියං;
                    </div>
                    <div class="gathalast">සුඛිතො යසවා හොමි, මඤ්චදානස්සිදං ඵලං.</div>
                </div>
                <div class="paragraph" para="191">
                    <span class="paranum">191</span>
                    <div class="gatha"> ‘‘දෙවලොකා චවිත්වාන, එමි චෙ මානුසං භවං;</div>
                    <div class="gathalast">මහාරහා සුසයනා, සයමෙව භවන්ති මෙ.</div>
                </div>
                <div class="paragraph" para="192">
                    <span class="paranum">192</span>
                    <div class="gatha"> ‘‘අයං පච්ඡිමකො මය්හං, චරිමො වත්තතෙ භවො;</div>
                    <div class="gathalast">අජ්ජාපි සයනෙ කාලෙ 
                        <span class="note">(සයනකාලෙ (ස්‍යා.))</span>, සයනං උපතිට්ඨති.
                    </div>
                </div>
                <div class="paragraph" para="193">
                    <span class="paranum">193</span>
                    <div class="gatha"> ‘‘චතුන්නවුතිතො කප්පෙ, යං දානමදදිං තදා;</div>
                    <div class="gathalast">දුග්ගතිං නාභිජානාමි, මඤ්චදානස්සිදං ඵලං.</div>
                </div>
                <div class="paragraph" para="194">
                    <span class="paranum">194</span>
                    <div class="gatha"> ‘‘කිලෙසා 
                        <pb ed="V" n="1.0416"/> ඣාපිතා මය්හං...පෙ.... විහරාමි අනාසවො.
                    </div>
                </div>
                <div class="paragraph" para="195">
                    <span class="paranum">195</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="196">
                    <span class="paranum">196</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං 
                        <pb ed="T" n="2.0023"/> සුදං ආයස්මා මඤ්චදායකො ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">මඤ්චදායකත්ථෙරස්සාපදානං දසමං.</div>
        </div>
    </div>
    <div class="centre ct_vagga ending">භද්දාලිවග්ගො බාචත්තාලීසමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">භද්දාලී එකඡත්තො ච, තිණසූලො ච මංසදො;</div>
        <div class="gathalast ct_vagga">නාගපල්ලවිකො දීපී, උච්ඡඞ්ගි යාගුදායකො.</div>
        <div class="ct_vagga gatha">පත්ථොදනී මඤ්චදදො, ගාථායො ගණිතා චිහ;</div>
        <div class="gathalast ct_vagga">ද්වෙසතානි ච ගාථානං, ගාථා චෙකා තදුත්තරි.</div>
    </div>
</div>