<div class="chapter ct_vagga" node-id="47270">
    <span class="chapter ct_vagga">4. ඛත්තියා වග්ග</span>
    <div class="chapter-contents">
        <div class="subhead ct_sutta" node-id="47271">
            <span class="subhead ct_sutta">1. යශවතී ප්‍රමුඛ භික්‍ෂුණීන්ගේ අපදානය</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="bodytext">’’සියළු භවයෝ ක්‍ෂය කරන ලදහ. භව සන්ධීන්ගෙන් මිදෙන ලදහ. අපගේ සියළු ආශ්‍රවයනුදු නැත. මහා මුනීන් වහන්ස, (එය ඔබ වහන්සේට) සැළකරමු.</div>
                </div>
                <div class="paragraph" para="2">
                    <span class="paranum">2</span>
                    <div class="bodytext">’’පෙර කුශල කර්‍මයක් (කොට) යම් කිසිවක් මැනවින් පතන ලදද, මහා මුනීන් වහන්ස, ඔබ වහන්සේ සඳහා පරිභෝගය කරන ලද්ද (අප විසින්) දෙන ලදී.</div>
                </div>
                <div class="paragraph" para="3">
                    <span class="paranum">3</span>
                    <div class="bodytext">’’මහා මුනීන් වහන්ස, ඔබ වහන්සේ සඳහා බුදු පසේබුදු සව්වනට පරිභොගය සඳහා කරන ලද්ද (අප විසින්) දෙන ලදී.</div>
                </div>
                <div class="paragraph" para="4">
                    <span class="paranum">4</span>
                    <div class="bodytext">’’භික්‍ෂූහට (පිදීම් වශයෙන්) ලොකු කුඩා කර්‍ම (කොට) මැනවින් පතන ලදී. මහා මුනීන් වහන්ස, මේ උසස් කුලයෙහි ඉපදීමට සුදුසු පින්කම්ද (අප විසින්) කරන ලදී.</div>
                </div>
                <div class="paragraph" para="5">
                    <span class="paranum">5</span>
                    <div class="bodytext">’’එම කුශල මූලය කරණකොටගෙන මෙහෙයන ලද කර්‍ම සම්පත් ඇත්තාහු සාමාන්‍ය මනුෂ්‍යත්‍වය ඉක්මවූ ක්‍ෂත්‍රිය කුලයෙහි උපන්නාහුය.</div>
                </div>
                <div class="paragraph" para="6">
                    <span class="paranum">6</span>
                    <div class="bodytext">’’කරන ලද කර්‍මය රැස්වූ කල්හි ජාතියෙනුදු එක්ව අන්තිම භවයෙහිද එක්වම ක්‍ෂත්‍රිය කුලයෙහි උපන්නියෝ (වෙමු.)</div>
                </div>
                <div class="paragraph" para="7">
                    <span class="paranum">7</span>
                    <div class="bodytext">’’මහා වීරයන් වහන්ස, දෙවියන්ගේ නඳුනුයනෙහි මෙන් ඇතුළු පුරයෙහි රූමත් වූවාහු, භෝග සම්පත් ඇත්තාහු, ලාභ සත්කාරයෙන් පුදන ලද්දියෝ (වෙමු.)</div>
                </div>
                <div class="paragraph" para="8">
                    <span class="paranum">8</span>
                    <div class="bodytext">’’ගිහිගෙන් කලකිරී අනගාර්‍ය්‍ය නම්වූ සසුනෙහි පැවිදිවීමු. (අපි) සියල්ලෝ කිහිප දිනකින් නිවනට පැමිණියෝ වෙමු.</div>
                </div>
                <div class="paragraph" para="9">
                    <span class="paranum">9</span>
                    <div class="bodytext">’’චීවරද, පිණ්ඩපාතද, ගිලානප්‍රත්‍යද, සයනාසනද බොහෝ දෙන හැම කල්හි සත්කාර කරන ලද්දාවූද, පුදන ලද්දාවූද අප වෙත පමුණුවත්.</div>
                </div>
                <div class="paragraph" para="10">
                    <span class="paranum">10</span>
                    <div class="bodytext">’’අපගේ ක්ලේශයෝ දවන ලදහ. සියළු භවයෝ දවන ලදහ. ඇතින්නක් මෙන් බැඳුම් සිඳ, ආශ්‍රව රහිත වූවාහු වෙසෙමු.</div>
                </div>
                <div class="paragraph" para="11">
                    <span class="paranum">11</span>
                    <div class="bodytext">’’බුද්‍ධශ්‍රේෂ්ඨයන් වහන්සේගේ සමීපයට ඒකාන්තයෙන් අපගේ පැමිණීමක් විය. (අප විසින්) පැමිණෙන ලද ත්‍රිවිද්‍යාවෝ ඇතියහ. බුදුරජාණන් වහන්සේගේ සසුන කරන ලදී.</div>
                </div>
                <div class="paragraph" para="12">
                    <span class="paranum">12</span>
                    <div class="bodytext">’’ප්‍රතිසම්භිදාවෝ සිව්පිළිසිඹියාවෝද, අෂ්ට විමෝක්‍ෂයෝද, ෂඩභිඥාවෝද සාක්‍ෂාත් කරණ ලදහ. බුදුරජාණන් වහන්සේගේ සසුන කරණ ලදී.’’</div>
                </div>
                <div class="centre ending">මෙහි මේ අයුරින් යශවතී ප්‍රමුඛ අටළොස් දහසක් ක්‍ෂත්‍රිය කන්‍යා භික්‍ෂුණීන් වහන්සේ මෙම ගාථාවන් වදාළ සේක.</div>
            </div>
            <div class="centre ct_sutta ending">යසවතීපමුඛඅට්ඨාරසභික්ඛුනීසහස්සාපදානං පඨමං.</div>
        </div>
        <div class="subhead ct_sutta" node-id="47272">
            <span class="subhead ct_sutta">2. බ්‍රාහ්මණකන්‍යා භික්‍ෂුණීන්ගේ අපදානය</span>
            <div class="subhead-contents">
                <div class="paragraph" para="13">
                    <span class="paranum">13</span>
                    <div class="bodytext">’’අසූහාර දහස් වරක් බ්‍රාහ්මණ කුලයෙහි උපන්නාහු මහා මුනීන් වහන්ස, ඔබ වහන්සේ හමුවීමට පෙරම සියුමැලි අත් පා ඇත්තියෝ වීමු.</div>
                </div>
                <div class="paragraph" para="14">
                    <span class="paranum">14</span>
                    <div class="bodytext">’’මහා මුනීන් වහන්ස, ඔබ වහන්සේට පෙරාතුවම වෛශ්‍ය, ශුද්‍ර කුලයන්හි උපන්නාහු සිව් දිවයිනෙහි දිව්‍ය, නාග, කින්නර, බොහෝ කන්‍යාවෝ වීමු.</div>
                </div>
                <div class="paragraph" para="15">
                    <span class="paranum">15</span>
                    <div class="bodytext">’’කිසිවෙක් පැවිදිවූවාහු වෙති. බොහෝ දෙන සත්‍ය දක්නාහුද වෙති. මතු කාලයෙහි දෙවියෝද, කිඳුරෝද, නාගයෝද සත්‍යාවබෝධය කෙරෙත්.</div>
                </div>
                <div class="paragraph" para="16">
                    <span class="paranum">16</span>
                    <div class="bodytext">’’සියළු යසස් අනුභවකොට, සියළු සම්පත්ද ලබා, ඔබ කෙරෙහි පැහැදීම ලැබුවාහු, මතු කාලයෙහි සත්‍යාවබෝධය කෙරෙති.</div>
                </div>
                <div class="paragraph" para="17">
                    <span class="paranum">17</span>
                    <div class="bodytext">’’පසැස් ඇත්තාවූ බුදුරජාණන් වහන්ස, බමුණු කුලයෙහි උපන්, බමුණු දූවරුන්වූ අපි අපගේ හමුයෙහිදී ඔබ වහන්සේගේ පා වඳිමු.</div>
                </div>
                <div class="paragraph" para="18">
                    <span class="paranum">18</span>
                    <div class="bodytext">’’සියළු භවයෝ නසන ලදහ. තෘෂ්ණාව මුල් සහිතව වනසන ලදහ. අනුශයයෝ සමුඡ්ඡේදය කරන ලදහ. පුණ්‍ය සංස්කාරයෝ පලා දමන ලදහ.</div>
                </div>
                <div class="paragraph" para="19">
                    <span class="paranum">19</span>
                    <div class="bodytext">’’අපි හැම කල්හි සියලු සමාධීන් ගෝචරකොට ඇත්තාහු එසේම සමාපත්තීන්හි වශීවූවාහු, එසේම ධ්‍යානයෙන්ද, ධර්‍මරතියෙන්ද යුතුව වසන්නෙමු.</div>
                </div>
                <div class="paragraph" para="20">
                    <span class="paranum">20</span>
                    <div class="bodytext">’’භව තෘෂ්ණාවද, අවිද්‍යාවද, සංස්කාරයෝද, ගෙවන ලදහ. ලෝක නායකයන් වහන්ස, නිර්‍වාණ පදයට යාම සඳහා අනුදැන වදාළ මැනවි.</div>
                </div>
                <div class="paragraph" para="21">
                    <span class="paranum">21</span>
                    <div class="bodytext">’’තෙපි මට බොහෝ උපකාර ඇත්තෝය. බොහෝ කාලයක් මුළුල්ලෙහි කරන ලද කුසල් ඇත්තෝය. බොහෝ දෙනාගේ සැක හැර සියල්ලෝ පරිනිර්‍වාණයට යෙත්වා.</div>
                </div>
                <div class="paragraph" para="22">
                    <span class="paranum">22</span>
                    <div class="bodytext">’’ඇතැම් භික්‍ෂුණීහු බුදුරජාණන් වහන්සේගේ සිරිපා වැඳ, එකවිට කරුණු දෙකක් සිදුවන ඎද්ධීන් කොට ආලෝකය දක්වත්. යලි අන්ධකාරය දක්වත්.</div>
                </div>
                <div class="paragraph" para="23">
                    <span class="paranum">23</span>
                    <div class="bodytext">’’සඳු හිරු දක්වත්. මත්ස්‍යයන් සහිතවූ සාගරය දක්වත්. හාත්පස පර්‍වතයන් සහිත සිනෙරු පර්‍වතයද, පරසතු රුකද දක්වත්.</div>
                </div>
                <div class="paragraph" para="24">
                    <span class="paranum">24</span>
                    <div class="bodytext">’’ඎද්‍ධියෙන් තව්තිසා භවනයද, යාමයද, තුසිතයද, මහත් ඵෙශ්චර්‍ය්‍ය ඇති පරනිර්මිත වසවර්ති දෙවියන්ද දක්වත්.</div>
                </div>
                <div class="paragraph" para="25">
                    <span class="paranum">25</span>
                    <div class="bodytext">’’කිසිවෙක් බ්‍රහ්මයන්ද, මාහැඟි සක්මනක්ද දක්වත්. බඹ වෙසක් මවාගෙන නිර්‍වාණ ධර්‍මයද දෙසත්.</div>
                </div>
                <div class="paragraph" para="26">
                    <span class="paranum">26</span>
                    <div class="bodytext">’’නොයෙක් පුදුම ඎද්ධීන් කොට ශාස්තෲන් වහන්සේට ඎද්ධිය දක්වා සියළු භික්‍ෂුණීහු බල දැක්වූහ. ශාස්තෲන් වහන්සේගේ පා වැන්දහ.</div>
                </div>
                <div class="paragraph" para="27">
                    <span class="paranum">27</span>
                    <div class="bodytext">’’මහා මුනීන් වහන්ස, ඎද්ධීන්හිද, දිව්‍ය ශ්‍රොතධාතු ඥානයෙහිද වශීවෙමු. චෙතොපරියඥානයාගේද වශීවෙමු.</div>
                </div>
                <div class="paragraph" para="28">
                    <span class="paranum">28</span>
                    <div class="bodytext">’’පෙර විසූ කඳ පිළිවෙළ දනිමු. දිවැස පිරිසිදු කරන ලදී. සියළු ආශ්‍රවයෝ ක්‍ෂය කරන ලදහ. දැන් නැවත ඉපදීමක් නැත.</div>
                </div>
                <div class="paragraph" para="29">
                    <span class="paranum">29</span>
                    <div class="bodytext">’’මහා වීරයන් වහන්ස, අර්ත්‍ථ, ධර්‍ම, නිරුක්තීන්හිද, එසේම ප්‍රතිභාණයෙහිද අපගේ ඥානය ඔබ වහන්සේ සමීපයෙහිදී උපන්නේය.</div>
                </div>
                <div class="paragraph" para="30">
                    <span class="paranum">30</span>
                    <div class="bodytext">’’පෙර බුදුවරුන් හා එක්වීම අප දක්වන ලදී. මහා මුනීන් වහන්ස, ඔබ වහන්සේ සඳහා අපගේ පින්කම් බොහෝය.</div>
                </div>
                <div class="paragraph" para="31">
                    <span class="paranum">31</span>
                    <div class="bodytext">’’මුනීන්‍ද්‍රයන් වහන්ස, අප විසින් කරන ලද යම් කුශල කර්‍මයක් වේ නම් එය සිහිකළ මැනව. මහා වීරයන් වහන්ස, අප විසින් ඔබ පිණිස පින් රැස් කරන ලදී.</div>
                </div>
                <div class="paragraph" para="32">
                    <span class="paranum">32</span>
                    <div class="bodytext">’’මින් සියක් දහස්වන කපෙහි පදුමුත්තර නම් බුදුරජාණන් වහන්සේගේ කුල නගරය වූයේ හංසවතී නම් පුරයයි.</div>
                </div>
                <div class="paragraph" para="33">
                    <span class="paranum">33</span>
                    <div class="bodytext">’’හංසවතී නගර වාරයෙන් හැම කල්හි ගඞ්ගාවක් ගලා බසී. එම භික්‍ෂූහු ගඟෙහි කරදරයට පැමිණියාහු ගමන නොලබත්.</div>
                </div>
                <div class="paragraph" para="34">
                    <span class="paranum">34</span>
                    <div class="bodytext">’’දෙතුන් දිනක්ද, සතියක්ද, මාසයක්ද, යලි සිව් වසකුදු සම්පූර්‍ණ විය. ඔවුහු ගමන නොලබත්.</div>
                </div>
                <div class="paragraph" para="35">
                    <span class="paranum">35</span>
                    <div class="bodytext">’’එකල්හි එරට වැසිවූ ජටිල නම් උතුම් තැනැත්තෙක් විය. කරදරවූ භික්‍ෂූන් දැක ගඟෙහි ගෙයක් කරවීය.</div>
                </div>
                <div class="paragraph" para="36">
                    <span class="paranum">36</span>
                    <div class="bodytext">’’එකල්හි ලක්‍ෂයකින් ගඟෙහි ගෙයක් කරවීය. මෙතෙරෙහි සංඝයාට විහාරයක්ද කරවීය.</div>
                </div>
                <div class="paragraph" para="37">
                    <span class="paranum">37</span>
                    <div class="bodytext">’’ඒ ස්ත්‍රී පුරුෂයෝද, උසස් පහත් කුලයෝද එම ගෙය අසල තැනවූ විහාරයෙහි සම කොටසක් කරවූහ.</div>
                </div>
                <div class="paragraph" para="38">
                    <span class="paranum">38</span>
                    <div class="bodytext">’’පැහැදි සිතින් යුතුව අපිදු අන්‍යවූ මනුෂ්‍යයෝද ඔහුගේ කර්මයෙහි කොටස්කරුවෝ වීමු. නගරයෙහිද, ජනපදයන්හිද,</div>
                </div>
                <div class="paragraph" para="39">
                    <span class="paranum">39</span>
                    <div class="bodytext">’’ඒ බොහෝ ස්ත්‍රී පුරුෂයෝද, කුමාරයෝද, කුමාරියෝද, ගෙය සමීපයෙහි වූ විහාරයට වැලි විසිරවූහ.</div>
                </div>
                <div class="paragraph" para="40">
                    <span class="paranum">40</span>
                    <div class="bodytext">’’වීථිය හැමද කෙසෙල් පුන් කලස් ධජ දුම් (සුවඳ) සුණු මල් (යන මේවායින්) ශාස්තෲන් වහන්සේට සත්කාරකොට,</div>
                </div>
                <div class="paragraph" para="41">
                    <span class="paranum">41</span>
                    <div class="bodytext">’’ගෙය අසල විහාරය කරවා බුදුරජුන පවරා මහ දන් දී සම්‍යක් සම්බෝධිය පැතීය.</div>
                </div>
                <div class="paragraph" para="42">
                    <span class="paranum">42</span>
                    <div class="bodytext">’’සව් සතුන් සසර සයුරින් තරණය කරවන්නාවූ පදුමුත්තර බුදුරජතෙම ජටිලහට අනුමෙවෙනි බණ දෙසූහ.</div>
                </div>
                <div class="paragraph" para="43">
                    <span class="paranum">43</span>
                    <div class="bodytext">’’කල්ප ලක්‍ෂයක් ඉක්ම ගිය කල්හි (මහා) භද්‍ර කල්පය වන්නේය. කුදු මහත් භවයෙහි සම්පත් අනුභවකොට සම්‍යක් සම්බෝධියට පැමිණෙන්නේය.</div>
                </div>
                <div class="paragraph" para="44">
                    <span class="paranum">44</span>
                    <div class="bodytext">’’යම් ස්ත්‍රී පුරුෂ කෙනෙක් අතින් කරණ පිළියම් කළාහු නම් මතු කාලයෙහි සියල්ලෝ හමුවන්නාහුය.</div>
                </div>
                <div class="paragraph" para="45">
                    <span class="paranum">45</span>
                    <div class="bodytext">’’එම කර්‍ම විපාකය කරණකොටගෙනද, චිත්ත ප්‍රණිධීන් කරණකොටගෙනද දේව භවනයෙහි උපන්නාහු, ඔබගේ ඒ පරිචාරිකාවෝ,</div>
                </div>
                <div class="paragraph" para="46">
                    <span class="paranum">46</span>
                    <div class="bodytext">’’අසංඛ්‍යවූ දිව්‍ය සම්පත්ද, අසංඛ්‍යවූ මනුෂ්‍ය සම්පත්ද බොහෝ කාලයක් අනුභව කරන්නියෝ, කුදු මහත් භවයෙහි හැසිරෙන්නෙමු.</div>
                </div>
                <div class="paragraph" para="47">
                    <span class="paranum">47</span>
                    <div class="bodytext">’’මින් (පෙර) සියක් දහස්වන කපෙහි කර්‍ම සම්පත්තිය මැනවින් කරන ලදී. මිනිසුන් අතරෙහි සිව්මැලි තැනැත්තියෝ වීමු. යලි දිව්‍ය පුරවරයෙහි</div>
                </div>
                <div class="paragraph" para="48">
                    <span class="paranum">48</span>
                    <div class="bodytext">’’රූපය, භොගය, යසස්ය, යලි කීර්තියද, සත්කාරයද යන සියල්ල හැම කල්හි ලබමු. එය මැනවින් කරන ලද කර්‍ම සම්පත්තියයි.</div>
                </div>
                <div class="paragraph" para="49">
                    <span class="paranum">49</span>
                    <div class="bodytext">’’අන්තිම භවය පැමිණි කල්හි ශාක්‍ය පුත්‍රයන් වහන්සේගේ මැදුරෙහි සිවුමැලි අත් පා ඇත්තාහු බමුණු කුලයෙහි උපන්නියෝ වෙමු.</div>
                </div>
                <div class="paragraph" para="50">
                    <span class="paranum">50</span>
                    <div class="bodytext">’’හැම කල්හිම නොසැරසූ භූමිය නොදුටිමු. මහා මුනීන් වහන්ස, අපිරිසිදුවූ මඩ සහිත බිමක් නොදකිමු.</div>
                </div>
                <div class="paragraph" para="51">
                    <span class="paranum">51</span>
                    <div class="bodytext">’’අප ගිහිගෙහි වසන කල්හි හැම කල්හිවූ සියළු සත්කාර අපගේ කර්‍ම බලයෙන් (වෙතට) පැමිණෙති.</div>
                </div>
                <div class="paragraph" para="52">
                    <span class="paranum">52</span>
                    <div class="bodytext">’’ගිහිගෙය හැර අනගාර්‍ය්‍ය නම්වූ සසුනෙහි පැවිදිව සසර මග ගෙව්වාහු, පහවූ රාග ඇත්තියෝ වෙමු.</div>
                </div>
                <div class="paragraph" para="53">
                    <span class="paranum">53</span>
                    <div class="bodytext">’’චීවර, පිණ්ඩපාත, ගිලාන ප්‍රත්‍යය, සයනාසන හැම කල්හි අප වෙත ඒ ඒ තැනින් දහස් ගණනින් පැමිණෙත්.</div>
                </div>
                <div class="paragraph" para="54">
                    <span class="paranum">54</span>
                    <div class="bodytext">’’අපගේ ක්ලේශයෝ දවන ලදහ. සියළු භවයෝ දවන ලදහ. ඇතින්නක් මෙන් බැඳුම් සිඳ, ආශ්‍රව රහිත වූවාහු වෙසෙමු.</div>
                </div>
                <div class="paragraph" para="55">
                    <span class="paranum">55</span>
                    <div class="bodytext">’’බුද්‍ධශ්‍රේෂ්ඨයන් වහන්සේගේ සමීපයට ඒකාන්තයෙන් අපගේ පැමිණීමක් විය. (අප විසින්) පැමිණෙන ලද ත්‍රිවිද්‍යාවෝ ඇතියහ. බුදුරජාණන් වහන්සේගේ සසුන කරන ලදී.</div>
                </div>
                <div class="paragraph" para="56">
                    <span class="paranum">56</span>
                    <div class="bodytext">’’ප්‍රතිසම්භිදාවෝ සිව්පිළිසිඹියාවෝද, අෂ්ට විමෝක්‍ෂයෝද, ෂඩභිඥාවෝද සාක්‍ෂාත් කරණ ලදහ. බුදුරජාණන් වහන්සේගේ සසුන කරණ ලදී.’’</div>
                </div>
                <div class="centre ending">මෙහි මේ අයුරින් අසූහාර දහසක් බ්‍රාහ්මණ කන්‍යා භික්‍ෂුණීන් වහන්සේ මෙම ගාථාවන් වදාළ සේක.</div>
            </div>
            <div class="centre ct_sutta ending">චතුරාසීතිභික්ඛුනීසහස්සාපදානං දුතියං.</div>
        </div>
        <div class="subhead ct_sutta" node-id="47273">
            <span class="subhead ct_sutta">3. උප්පලදායිකාපදානය</span>
            <div class="subhead-contents">
                <div class="paragraph" para="57">
                    <span class="paranum">57</span>
                    <div class="bodytext">’’අරුණවතී නගරයෙහි අරුණ නම් ක්‍ෂත්‍රියයෙක් විය. මම එම රජුන්ගේ භාර්‍ය්‍යාව වෙමි. එක්වම හැසිරෙමි.</div>
                </div>
                <div class="paragraph" para="58">
                    <span class="paranum">58</span>
                    <div class="bodytext">’’මම එකල්හි රහසිගතව හිඳ මෙසේ සිතීමි. මාගේ ගෙන යා යුතු, මා විසින් කරන ලද කුශල කර්‍මයක් නැත.</div>
                </div>
                <div class="paragraph" para="59">
                    <span class="paranum">59</span>
                    <div class="bodytext">’’මහත් තැවුම් ඇති, කටුකවූ, ඝෝර ස්වරූපවූ, අති දරුණුවූ නිරයට ඒකාන්තයෙන් යමි. මෙහි මාගේ සැකයක් නැත.</div>
                </div>
                <div class="paragraph" para="60">
                    <span class="paranum">60</span>
                    <div class="bodytext">’’මම මෙසේ සිතා සිත පහදවා රජු වෙත එළඹ මෙම වචනය කීමි.</div>
                </div>
                <div class="paragraph" para="61">
                    <span class="paranum">61</span>
                    <div class="bodytext">’’දේවයන් වහන්ස, ස්ත්‍රීන් නම්වූ අපි හැම කල්හි පුරුෂයන් අනුව ගියෝ වෙමු. රජතුමනි, මා එක ශ්‍රමණයන් වහන්සේ නමක් දෙනු මැනවි. වළඳවන්නෙමි.</div>
                </div>
                <div class="paragraph" para="62">
                    <span class="paranum">62</span>
                    <div class="bodytext">’’එකල්හි රජ තෙමේ වඩන ලද ඉඳුරන් ඇති ශ්‍රමණයන් වහන්සේ නමක් මට දුන්නේය. උන්වහන්සේගේ පාත්‍රය ගෙන උතුම්වූ ආහාරයෙන් පිරවීමි.</div>
                </div>
                <div class="paragraph" para="63">
                    <span class="paranum">63</span>
                    <div class="bodytext">’’සුවඳ විලවුන් සහිත උතුම් ආහාරය පුරවා මහ සලුවකින් වසා සතුටු සිතින් දුනිමි.</div>
                </div>
                <div class="paragraph" para="64">
                    <span class="paranum">64</span>
                    <div class="bodytext">’’මැනවින් කරන ලද එම කර්‍මය කරණකොටගෙනද, චිත්ත ප්‍රණිධීන් කරණකොටගෙනද, මම මිනිස් සිරුර හැර තව්තිසා දෙව්ලොවට ගියෙමි.</div>
                </div>
                <div class="paragraph" para="65">
                    <span class="paranum">65</span>
                    <div class="bodytext">’’දහසක් දෙව් රජවරුන්හට මෙහෙසි බව කෙළෙමි. දහසක් සක්විති රජවරුන්හටද මෙහෙසිබව කෙළෙමි.</div>
                </div>
                <div class="paragraph" para="66">
                    <span class="paranum">66</span>
                    <div class="bodytext">’’මහත්වූ ප්‍රදේශ රාජ්‍යය ගණන් වශයෙන් ගිණිය නොහැකිය. ඉක්බිති අන්‍යවූ නානාවිධ බොහෝ (සම්පත්ද විඳින ලදී.) එම කර්‍මයාගේ විපාකයයි.</div>
                </div>
                <div class="paragraph" para="67">
                    <span class="paranum">67</span>
                    <div class="bodytext">’’මාගේ වර්‍ණය උපුල් මලකට බඳුවිය. මනා රූ දැකුම් ඇති, දැකුම්කළුවූ, ශ්‍රේෂ්ඨ ජන්ම ඇත්තාවූ, පැහැ විහිදෙන්නාවූ, සියළු (පිරිපුන්) අඟ පසඟින් යුක්තවූ ස්ත්‍රියක් වීමි.</div>
                </div>
                <div class="paragraph" para="68">
                    <span class="paranum">68</span>
                    <div class="bodytext">’’අන්තිම භවය පැමිණි කල්හි සුදේ‍ධාදන පුත්‍රයාගේ ස්ත්‍රීන් දහසකට ප්‍රමුඛවූ මම ශාක්‍ය කුලයෙහි උපනිමි.</div>
                </div>
                <div class="paragraph" para="69">
                    <span class="paranum">69</span>
                    <div class="bodytext">’’මම ගිහිගෙයි කලකිරී අනගාර්‍ය්‍ය නම්වූ සසුනෙහි පැවිදිවීමි. සත්වෙනි රැයට නොපැමිණ චතුස්සත්‍යාවබෝධයට පැමිණියෙමි.</div>
                </div>
                <div class="paragraph" para="70">
                    <span class="paranum">70</span>
                    <div class="bodytext">’’චීවර, පිණ්ඩපාත, ගිලාන ප්‍රත්‍යය, ශයනාසන (යන සිව්පසය) පමණ කරන්නට නොහැක්කෙමි.</div>
                </div>
                <div class="paragraph" para="71">
                    <span class="paranum">71</span>
                    <div class="bodytext">’’මුනීන්‍ද්‍රයන් වහන්ස, මාගේ පූර්‍වයෙහිවූ යම් කුශල කර්‍මයක් සිහි කෙරෙම් නම්, මහා වීරයන් වහන්ස, ඔබ වහන්සේ සඳහා මා විසින් බොහෝ දැය පරිත්‍යාග කරන ලදී.</div>
                </div>
                <div class="paragraph" para="72">
                    <span class="paranum">72</span>
                    <div class="bodytext">’’මින් එක් තිස්වන කපෙහිවු එකල්හි යම් දනක් දුනිම්ද, (ඒ හේතුවෙන්) දුගතියක් නොදනිමි. පිණ්ඩපාත දානයාගේ මේ විපාකයයි.</div>
                </div>
                <div class="paragraph" para="73">
                    <span class="paranum">73</span>
                    <div class="bodytext">’’දෙව් අත්බවද, මිනිසත් බවද යන දෙගතිය දනිමි. අනික් ගතියක් නොදනිමි. පිණ්ඩපාත දානයාගේ මේ විපාකයයි.</div>
                </div>
                <div class="paragraph" para="74">
                    <span class="paranum">74</span>
                    <div class="bodytext">’’මහත් ධන ඇති, උසස්වූ මහාසාර කුලයෙහි උපදිමි. අනික් කුලයක් නොදනිමි. පිණ්ඩපාත දානයාගේ මේ විපාකයයි.</div>
                </div>
                <div class="paragraph" para="75">
                    <span class="paranum">75</span>
                    <div class="bodytext">’’කුශල මූලයෙන් මෙහෙයන ලද්දී, කුදු මහත් භවයෙහි සැරිසරා දොම්නස්වූ දෙයක් නොදනිමි. සොම්නසින් කළ කුශල ධර්‍මයාගේ මේ විපාකයයි.</div>
                </div>
                <div class="paragraph" para="76">
                    <span class="paranum">76</span>
                    <div class="bodytext">’’මහා මුනීන් වහන්ස, ඎද්‍ධීන්හිද, දිව්‍යශ්‍රොතධාතුඥානයෙහිද වශීවෙමි. චෙතොපරිය ඥානයාගේද වශී වෙමි.</div>
                </div>
                <div class="paragraph" para="77">
                    <span class="paranum">77</span>
                    <div class="bodytext">’’පෙර විසූ කඳ පිළිවෙළ දනිමි. දිවැස පිරිසිදු කරන ලදී. සියළු ආශ්‍රවයෝ ක්‍ෂය කරන ලදහ. දැන් නැවත ඉපදීමක් නැත.</div>
                </div>
                <div class="paragraph" para="78">
                    <span class="paranum">78</span>
                    <div class="bodytext">’’මහා වීරයන් වහන්ස, අර්ත්‍ථ, ධර්‍ම, නිරුක්තීන්හිද, එසේම ප්‍රතිභාණයෙහිද, මාගේ ඥානය ඔබවහන්සේගේ සමීපයෙහිදී උපන්නේය.</div>
                </div>
                <div class="paragraph" para="79">
                    <span class="paranum">79</span>
                    <div class="bodytext">’’අපගේ ක්ලේශයෝ දවන ලදහ. සියළු භවයෝ දවන ලදහ. ඇතින්නක් මෙන් බැඳුම් සිඳ, ආශ්‍රව රහිත වූවාහු වෙසෙමු.</div>
                </div>
                <div class="paragraph" para="80">
                    <span class="paranum">80</span>
                    <div class="bodytext">’’බුද්‍ධශ්‍රේෂ්ඨයන් වහන්සේගේ සමීපයට ඒකාන්තයෙන් අපගේ පැමිණීමක් විය. (අප විසින්) පැමිණෙන ලද ත්‍රිවිද්‍යාවෝ ඇතියහ. බුදුරජාණන් වහන්සේගේ සසුන කරන ලදී.</div>
                </div>
                <div class="paragraph" para="81">
                    <span class="paranum">81</span>
                    <div class="bodytext">’’ප්‍රතිසම්භිදාවෝ සිව්පිළිසිඹියාවෝද, අෂ්ට විමෝක්‍ෂයෝද, ෂඩභිඥාවෝද සාක්‍ෂාත් කරණ ලදහ. බුදුරජාණන් වහන්සේගේ සසුන කරණ ලදී.’’</div>
                </div>
                <div class="centre ending">ඉත්ථං සුදං උප්පලදායිකා භික්ඛුනී භගවතො සම්මුඛා ඉමා ගාථායො අභාසිත්ථාති.</div>
            </div>
            <div class="centre ct_sutta ending">උප්පලදායිකාථෙරියාපදානං තතියං.</div>
        </div>
        <div class="subhead ct_sutta" node-id="47274">
            <span class="subhead ct_sutta">4. සිඟාල මාතා පදානය</span>
            <div class="subhead-contents">
                <div class="paragraph" para="82">
                    <span class="paranum">82</span>
                    <div class="bodytext">’’මින් (පෙර) සියක් දහස්වන කපෙහි සියළු ධර්‍මයන්හි පරතෙරට ගිය, ලෝකනායකවූ පදුමුත්තර නම් බුදුරජතෙමේ ලොව පහළවිය.</div>
                </div>
                <div class="paragraph" para="83">
                    <span class="paranum">83</span>
                    <div class="bodytext">’’එකල්හි මම හංසවතී නගරයෙහි සමෘද්‍ධිවූ, සම්පත්තීන් පිරුණාවූ, නන්රුවනින් බබලන ලද මහත් ධන ඇති ඇමති කුලයෙහි උපන්නී වෙමි.</div>
                </div>
                <div class="paragraph" para="84">
                    <span class="paranum">84</span>
                    <div class="bodytext">’’මහජනයා විසින් පෙරටු කරන ලද්දී, පියා සමග ගොස් බුදුරජාණන් වහන්සේගේ ධර්‍මය අසා අනගාර්‍ය්‍ය නම්වු සසුනෙහි පැවිදිවීමි.</div>
                </div>
                <div class="paragraph" para="85">
                    <span class="paranum">85</span>
                    <div class="bodytext">’’පැවිදිව කයින් පව්කම් දුරු කෙළෙමි. වාග් දුෂ්චරිතය හැර ආජීවය පිරිසිදු කෙළෙමි.</div>
                </div>
                <div class="paragraph" para="86">
                    <span class="paranum">86</span>
                    <div class="bodytext">’’බුදුරජුන් කෙරෙහි පැහැදුනා, ධර්‍මය කෙරෙහිද, සඞ්ඝයා කෙරෙහිද, දැඩි ගෞරව ඇත්තී, සදහම් ඇසුමෙහි යෙදුනා, බුදුරජුන් දැකුමෙහි ලොල්වූවා,</div>
                </div>
                <div class="paragraph" para="87">
                    <span class="paranum">87</span>
                    <div class="bodytext">’’එකල්හි භික්‍ෂුණියක් බැසගත් සැදැහැ ඇත්තියන් අතුරෙන් අග්‍රයයි ඇසීමි. එම තනතුර පතා ත්‍රිශික්‍ෂාවන් පිරීමි.</div>
                </div>
                <div class="paragraph" para="88">
                    <span class="paranum">88</span>
                    <div class="bodytext">’’ඉක්බිති කරුණාව අනුව ගිය සිත් ඇති තථාගත තෙමේ මට මෙසේ වදාළ සේක. ’’යමෙකුගේ ශ්‍රද්‍ධා තොමෝ තථාගතයන් කෙරෙහි නිශ්චලව මැනවින් පිහිටියාද,</div>
                </div>
                <div class="paragraph" para="89">
                    <span class="paranum">89</span>
                    <div class="bodytext">’’යමෙකුගේ යහපත්වූ ආර්‍ය්‍යයන් විසින් කැමතිවන ලද්දාවූ, පසසන ලද්දාවූ ශීලයද, සඞ්ඝයා කෙරෙහි ප්‍රසාදයද, (එසේම) ඎජුවූ දෘෂ්ටියද ඇත්තේ නම් හේ දිළින්දෙක් නොවේ’’ යයි කීහු. ඔහුගේ ජීවිතය නොසිස්ය.</div>
                </div>
                <div class="paragraph" para="90">
                    <span class="paranum">90</span>
                    <div class="bodytext">’’එහෙයින් නුවණැත්තේ, බුදුරජාණන් වහන්සේගේ අනුශාසනය සිහි කෙරෙමින් ශ්‍රද්‍ධාවෙහිද, ශීලයෙහිද, ප්‍රසාදයෙහිද, ධර්‍ම දර්‍ශනයෙහිද, යෙදෙන්නේය.</div>
                </div>
                <div class="paragraph" para="91">
                    <span class="paranum">91</span>
                    <div class="bodytext">’’එය අසා ප්‍රමුදිතවූ මම මාගේ ප්‍රාර්ත්‍ථනය ගැන විචාළෙමි. එකල්හි අලාමකවූ, අපමණ ගුණ ඇති තථාගත තෙම (මෙසේ) වදාළසේක.</div>
                </div>
                <div class="paragraph" para="92">
                    <span class="paranum">92</span>
                    <div class="bodytext">’’බුදුරජුන් කෙරෙහි පැහැදුනාවූ කලණ තැනැත්තිය, (තී) මේ මැනවින් පතන ලද්ද ලබන්නෙහිය. මින් මතු සියක් දහස්වන කපෙහි ඔක්කාක කුලයෙහි උපදින්නාවූ, නම්න් ගෞතම නම්වූ ශාස්තෘ තෙමේ ලොව පහළ වන්නේය.</div>
                </div>
                <div class="paragraph" para="93">
                    <span class="paranum">93</span>
                    <div class="bodytext">’’උන්වහන්සේගේ ධර්‍මයෙහි දායාදීවූ, ඖරස (බුද්‍ධපුත්‍රී) වූ, ධර්මයෙන් නිර්මිත කරන ලද්දාක් වැනිවූ, ’’සිඟාල මාතා’’ නම් ශාස්තෘ ශ්‍රාවිකාවක් වන්නේය.’’</div>
                </div>
                <div class="paragraph" para="94">
                    <span class="paranum">94</span>
                    <div class="bodytext">’’එකල්හි එය අසා ප්‍රමුදිතව, ලෝකනායකවූ බුදුරජුන්හට මෙත් සිතින් ප්‍රතිපත්තීන් කරණකොටගෙන පරිවරණය කෙළෙමි.</div>
                </div>
                <div class="paragraph" para="95">
                    <span class="paranum">95</span>
                    <div class="bodytext">’’මැනවින් කරන ලද එම කර්‍මය කරණකොටගෙනද, මම මිනිස් සිරුර හැර තව්තිසා දේව්ලොවට ගියෙමි.</div>
                </div>
                <div class="paragraph" para="96">
                    <span class="paranum">96</span>
                    <div class="bodytext">’’දැන් මේ අන්තිම භවයෙහි, උතුම්වූ ගිරිව්‍රජ නගරයෙහි, සමෘද්‍ධවූ බොහෝ රත්න සමූහ ඇති සිටු කුලයෙහි උපන්නී,</div>
                </div>
                <div class="paragraph" para="97">
                    <span class="paranum">97</span>
                    <div class="bodytext">’’නොමගෙහි ඇළුනාවූ, මිථ්‍යාදෘෂ්ටිගතුවන්ගෙන් ආකුල පක්‍ෂයෙහිවූ, දිශාවන් පිදීමෙහි නියැලිවූ, මාගේ සිඟාලක නම් පුත්‍රයෙක් විය.</div>
                </div>
                <div class="paragraph" para="98">
                    <span class="paranum">98</span>
                    <div class="bodytext">’’නගරයට පිඬු පිණිස වඩින්නාවූ බුදුරජතෙම නොයෙක් දිශාවන්ට නමස්කාර කරන්නාවූ ඔහු දැක මාර්‍ගයෙහි සිට අවවාද කළ සේක.</div>
                </div>
                <div class="paragraph" para="99">
                    <span class="paranum">99</span>
                    <div class="bodytext">’’දහම් දෙසන්නාවූ උන්වහන්සේගේ බ්‍රහ්ම ස්වරය විය. විස්මයද විය. දෙකෙළක් ස්ත්‍රී පුරුෂයන්හට ධර්මාභිසමයද විය.</div>
                </div>
                <div class="paragraph" para="100">
                    <span class="paranum">100</span>
                    <div class="bodytext">’’එකල්හි මම (එම) පිරිස වෙත ගොස් බුද්‍ධ දේශනාව අසා සෝවාන් ඵලයට පැමිණියා, අනගාර්‍ය්‍ය නම්වූ සසුනෙහි පැවිදිවීමි.</div>
                </div>
                <div class="paragraph" para="101">
                    <span class="paranum">101</span>
                    <div class="bodytext">’’බුද්‍ධ දර්‍ශනයෙහි ලොල්වූ මම නොබෝ කලකින්ම එම (බුද්‍ධ) අනුස්සතිය වඩා රහත් බවට පැමිණියෙමි.</div>
                </div>
                <div class="paragraph" para="102">
                    <span class="paranum">102</span>
                    <div class="bodytext">’’මම බුදුන් දැකීම සඳහා හැමදාම යෙමි. නයනානන්‍දවූ (උන්වහන්සේගේ) රූපය අතෘප්තවූවාම බලමි.</div>
                </div>
                <div class="paragraph" para="103">
                    <span class="paranum">103</span>
                    <div class="bodytext">’’සියළු පාරමිතාවන්ගෙන් හටගත්තාවූ, ලක්ෂ්මියගේ වාසස්ථානයවූ, සියළු සුභයන්ගෙන් ගැවසී ගත්තාවූ, උතුම්වූ රූපය (දෙස) අතෘප්තවූ මම බලමි.</div>
                </div>
                <div class="paragraph" para="104">
                    <span class="paranum">104</span>
                    <div class="bodytext">’’එම ගුණයෙහි සතුටුවූ බුදුරජතෙම යම් සිඟාල මාතාවක් වූවාද, ඕ බැසගත් සැදැහැ ඇත්තියන් අතුරින් අග්‍රයයි මා එතදග්‍රස්ථානයෙහි තැබූහ.</div>
                </div>
                <div class="paragraph" para="105">
                    <span class="paranum">105</span>
                    <div class="bodytext">’’මහා මුනීන් වහන්ස, ඎද්‍ධීන්හිද, දිව්‍ය ශ්‍රොත ධාතු ඥානයෙහිද, වශී වෙමි. චෙතොපරිය ඥානයාගේද වශී වෙමි.</div>
                </div>
                <div class="paragraph" para="106">
                    <span class="paranum">106</span>
                    <div class="bodytext">’’පෙරවිසූ කඳ පිළිවෙළ දනිමි. දිවැස පිරිසිදු කරන ලදී. සියළු ආශ්‍රවයෝ ක්‍ෂය කරන ලදහ. දැන් නැවත ඉපදීමක් නැත.</div>
                </div>
                <div class="paragraph" para="107">
                    <span class="paranum">107</span>
                    <div class="bodytext">’’මහා වීරයන් වහන්ස, අර්ත්‍ථ, ධර්‍ම, නිරුක්තීන්හිද, එසේම ප්‍රතිභාණයන්හිද, මාගේ ඥානය ඔබ වහන්සේගේ සමීපයෙහි උපන්නේය.</div>
                </div>
                <div class="paragraph" para="108">
                    <span class="paranum">108</span>
                    <div class="bodytext">’’අපගේ ක්ලේශයෝ දවන ලදහ. සියළු භවයෝ දවන ලදහ. ඇතින්නක් මෙන් බැඳුම් සිඳ, ආශ්‍රව රහිත වූවාහු වෙසෙමු.</div>
                </div>
                <div class="paragraph" para="109">
                    <span class="paranum">109</span>
                    <div class="bodytext">’’බුද්‍ධශ්‍රේෂ්ඨයන් වහන්සේගේ සමීපයට ඒකාන්තයෙන් අපගේ පැමිණීමක් විය. (අප විසින්) පැමිණෙන ලද ත්‍රිවිද්‍යාවෝ ඇතියහ. බුදුරජාණන් වහන්සේගේ සසුන කරන ලදී.</div>
                </div>
                <div class="paragraph" para="110">
                    <span class="paranum">110</span>
                    <div class="bodytext">’’ප්‍රතිසම්භිදාවෝ සිව්පිළිසිඹියාවෝද, අෂ්ට විමෝක්‍ෂයෝද, ෂඩභිඥාවෝද සාක්‍ෂාත් කරණ ලදහ. බුදුරජාණන් වහන්සේගේ සසුන කරණ ලදී.’’</div>
                </div>
                <div class="centre ending">ඉත්ථං සුදං සිඞ්ගාලමාතා භික්ඛුනී ඉමා ගාථායො අභාසිත්ථාති.</div>
            </div>
            <div class="centre ct_sutta ending">සිඞ්ගාලමාතුථෙරියාපදානං චතුත්ථං.</div>
        </div>
        <div class="subhead ct_sutta" node-id="47275">
            <span class="subhead ct_sutta">5. සුක්කාපදානය</span>
            <div class="subhead-contents">
                <div class="paragraph" para="111">
                    <span class="paranum">111</span>
                    <div class="bodytext">’’මින් පෙර එක් අනූවන කපෙහි මනොඥවූ ඇස් ඇති සියළු ධර්‍මයන් විශිෂ්ඨ ලෙස දක්නාවූ විපස්සී නම් බුදුරජතෙම ලොව පහළවිය.</div>
                </div>
                <div class="paragraph" para="112">
                    <span class="paranum">112</span>
                    <div class="bodytext">’’එකල්හි මම බන්ධුමතී නගරයෙහි එක්තරා කුලයෙක උපන්නී බුදුරජාණන් වහන්සේගේ ධර්‍මය අසා අනගාර්‍ය්‍ය නම්වූ සසුනෙහි පැවිදිවීමි.</div>
                </div>
                <div class="paragraph" para="113">
                    <span class="paranum">113</span>
                    <div class="bodytext">’’බහුශ්‍රුතවූ, ධර්මධරවූ, වැටහෙන නුවණ ඇත්තාවූ, එසේම විචිත්‍ර කථිකවූ බුදුසසුන කරන්නියක් වීමි.</div>
                </div>
                <div class="paragraph" para="114">
                    <span class="paranum">114</span>
                    <div class="bodytext">’’එකල්හි ජන සමූහයාට හිතවූ බොහෝ දහම් කථාකොට ඉන් චුතවූ මම යසස් ඇත්තී තුෂිත පුරයෙහි උපන්නී වෙමි.</div>
                </div>
                <div class="paragraph" para="115">
                    <span class="paranum">115</span>
                    <div class="bodytext">’’මින් එක්තිස්වන කපෙහි යසසින් ලෙව්හි දිලිසෙන්නාවූ, කථාකරන්නවුන් අතුරෙන් ශ්‍රේෂ්ඨවූ, ගින්නක් මෙන් (බබලන්නා)වූ සිඛී බුදුරජතෙම ලොව පහළ විය.</div>
                </div>
                <div class="paragraph" para="116">
                    <span class="paranum">116</span>
                    <div class="bodytext">’’එකල්හිදු පැවිදිව බුදුසසුන්හි දක්‍ෂවූවා බුදුවදන් බබුලුවා එයිනුදු චුතව දෙව්ලොවට ගියා,</div>
                </div>
                <div class="paragraph" para="117">
                    <span class="paranum">117</span>
                    <div class="bodytext">’’මින් එක්තිස්වන කපෙහි මහ නුවණැති වෙස්සභූ නම් බුදුරජතෙම ලොව පහළ විය. එකල්හිදු එසේම මම,</div>
                </div>
                <div class="paragraph" para="118">
                    <span class="paranum">118</span>
                    <div class="bodytext">’’පැවිදිව ධර්මධරවූවා බුදුසසුන බැබලවීමි. රම්‍යවූ දිව්‍යපුරයට ගොස් මහත් සැපද අනුභව කෙළෙමි.</div>
                </div>
                <div class="paragraph" para="119">
                    <span class="paranum">119</span>
                    <div class="bodytext">’’මෙම භද්‍ර කල්පයෙහි නරශ්‍රෙෂ්ඨවූ කකුසඳ නම් බුදුරජතෙම ලොව පහළ විය. එකල්හිදු එසේම මම,</div>
                </div>
                <div class="paragraph" para="120">
                    <span class="paranum">120</span>
                    <div class="bodytext">’’පැවිදිව දිවි ඇතිතාක් සර්‍වඥ මතය හොබවා ඉන් චුතව මම සිය විමනට යන්නාක් මෙන් දෙව්ලොවට ගියෙමි.</div>
                </div>
                <div class="paragraph" para="121">
                    <span class="paranum">121</span>
                    <div class="bodytext">’’මෙම කල්පයෙහි ලොවට පිළිසරණවූ, අමෘතය අවබෝධ කළාවූ, (කාමයන්හි) නොඇළුනාවූ කෝණාගමන බුදුරජතෙම ලොව පහළ විය.</div>
                </div>
                <div class="paragraph" para="122">
                    <span class="paranum">122</span>
                    <div class="bodytext">’’එකල්හිදු තාදී ගුණ ඇති උන්වහන්සේගේ සසුනෙහි පැවිදිව බහුශ්‍රුතවූවා, ධර්මධරවූවා, බුදුසසුන බැබලවීමි.</div>
                </div>
                <div class="paragraph" para="123">
                    <span class="paranum">123</span>
                    <div class="bodytext">’’මෙම කල්පයෙහිම පුරුෂොත්තමවූ, ලොවට ඇසක් වැනිවූ, නොඇලෙන්නාවූ, මරණයෙහි කෙළවරට ගිය කාශ්‍යප බුදුරජතෙම ලොව පහළ විය.</div>
                </div>
                <div class="paragraph" para="124">
                    <span class="paranum">124</span>
                    <div class="bodytext">’’එම බුදුරජාණන් වහන්සේගේද සසුනෙහි පැවිදිව, ප්‍රගුණ කරන ලද සදහම් ඇත්තී, නොදත් දේ ඇසීමෙහි දක්‍ෂවූවා,</div>
                </div>
                <div class="paragraph" para="125">
                    <span class="paranum">125</span>
                    <div class="bodytext">’’මනා සිල් ඇත්තී, (පවට) ලජ්ජා ඇත්තී, ත්‍රිශික්‍ෂාවන්හි දක්‍ෂවූවා මහා මුනීන් වහන්ස, දිවි ඇතිතාක් බොහෝ ධර්‍ම කථා කොට</div>
                </div>
                <div class="paragraph" para="126">
                    <span class="paranum">126</span>
                    <div class="bodytext">’’මැනවින් කරන ලද එම කර්‍මය කරණකොටගෙනද, චිත්ත පුණිධීන් කරණකොටගෙනද, මම මිනිස් සිරුර හැර තව්තිසා දෙව්ලොවට ගියෙමි.</div>
                </div>
                <div class="paragraph" para="127">
                    <span class="paranum">127</span>
                    <div class="bodytext">’’දැන් අන්තිම භවයෙහි උතුම්වූ ගිරිව්‍රජ පුරයෙහි සමෘද්‍ධ, බොහෝ රුවන් ඇති සිටු කුලයක උපන්නී,</div>
                </div>
                <div class="paragraph" para="128">
                    <span class="paranum">128</span>
                    <div class="bodytext">’’යම් කලෙක්හි භික්‍ෂූන් දහසක් විසින් පිරිවරන ලද බුදුරජතෙම රජගහ නුවරට එළඹියේද, (එකල්හි) ශක්‍රයා විසින් වර්‍ණනා කරන ලද්දේ විය.</div>
                </div>
                <div class="paragraph" para="129">
                    <span class="paranum">129</span>
                    <div class="bodytext">’’දැමුනාවූ, විශේෂයෙන් (කාමාදී කෙලෙසුන් කෙරෙන්) මිදුනාවූ භාග්‍යවතුන් වහන්සේ නගාගත් රන් නිකකට බඳු පැහැ ඇති සේක්, දැමුනාවූ, විශේෂයෙන් මිදුනාවූ පුරාණ ජටිලයන් හා රජගහනුවරට වැඩි සේක’ යි (කියායි.)</div>
                </div>
                <div class="paragraph" para="130">
                    <span class="paranum">130</span>
                    <div class="bodytext">’’එම බුද්‍ධානුභාව දැක, ගුණ සමූහයද අසා, බුදුරජුන් කෙරෙහි සිත පහදවා උන්වහන්සේට ශක්ති පමණින් පිදීමි.</div>
                </div>
                <div class="paragraph" para="131">
                    <span class="paranum">131</span>
                    <div class="bodytext">’’මෑත කාලයෙහි ගිහිගෙන් නික්ම ධම්මදින්නාවගේ සමීපයෙහි අනගාර්‍ය්‍ය නම්වූ සසුනෙහි පැවිදිවීමි.</div>
                </div>
                <div class="paragraph" para="132">
                    <span class="paranum">132</span>
                    <div class="bodytext">’’මම හිස බාන කල්හි කෙලෙස් දැවීමි. මම පැවිදිව නොබෝ කලකින් සියළු සසුන ඉගෙන ගතිමි.</div>
                </div>
                <div class="paragraph" para="133">
                    <span class="paranum">133</span>
                    <div class="bodytext">’’ඉක්බිති මහා ජන සමූහයා හමුයෙහි දහම් දෙසීමි. දහම් දෙසන කල්හි නොයෙක් දහස් ගණන් ප්‍රාණීන්හට ධර්‍මාභිසමය විය. එය දැන ඉතා විෂ්මයට පත්වූ, අති පහන්වූ දෙවියෙක් තෙම ගිරිව්‍රජ නගරයට ගොස්,</div>
                </div>
                <div class="paragraph" para="134">
                    <span class="paranum">134</span>
                </div>
                <div class="paragraph" para="135">
                    <span class="paranum">135</span>
                    <div class="bodytext">’’මේ රජගහ නුවර මනුෂ්‍යයෝ කුමක් කරන ලද්දාහු මධු පානය කළාහු මෙන් සිටිත්ද? යමෙක් තුමූ යහපත්වූ අමා පිය දෙසන්නිය වෙතට නොඑළඹෙත් නම්,</div>
                </div>
                <div class="paragraph" para="136">
                    <span class="paranum">136</span>
                    <div class="bodytext">’’එය නොපසුබස්නා ගති ඇති, නොවැගිරෙන්නාවූ ඔජාවක්වූ, මේඝයක් වෙතට නොයන මගියෙකු මෙනි. නුවණැත්තෝ එය පානය කරන්නවුන් වැනි වෙතියි’’ යි (කීය.)</div>
                </div>
                <div class="paragraph" para="137">
                    <span class="paranum">137</span>
                    <div class="bodytext">’’මහා මුනීන් වහන්ස, ඎද්‍ධීන්හිද, දිව්‍ය ශ්‍රොත ධාතු ඥානයෙහිද වශී වෙමි. චෙතොපරිය ඥානයාගේද වශී වෙමි.</div>
                </div>
                <div class="paragraph" para="138">
                    <span class="paranum">138</span>
                    <div class="bodytext">’’පෙර විසූ කඳ පිළිවෙළ දනිමි. දිවැස පිරිසිදු කරන ලදී. සියළු ආශ්‍රවයෝ ක්‍ෂය කරන ලදහ. දැන නැවත ඉපදීමක් නැත.</div>
                </div>
                <div class="paragraph" para="139">
                    <span class="paranum">139</span>
                    <div class="bodytext">’’මහා වීරයන් වහන්ස, අර්ත්‍ථ, ධර්‍ම, නිරුක්තීන්හිද, එසේම ප්‍රතිභානයන්හිද, මාගේ ඥානය ඔබ වහන්සේගේ සමීපයෙහි උපන්නේය.</div>
                </div>
                <div class="paragraph" para="140">
                    <span class="paranum">140</span>
                    <div class="bodytext">’’අපගේ ක්ලේශයෝ දවන ලදහ. සියළු භවයෝ දවන ලදහ. ඇතින්නක් මෙන් බැඳුම් සිඳ, ආශ්‍රව රහිත වූවාහු වෙසෙමු.</div>
                </div>
                <div class="paragraph" para="141">
                    <span class="paranum">141</span>
                    <div class="bodytext">’’බුද්‍ධශ්‍රේෂ්ඨයන් වහන්සේගේ සමීපයට ඒකාන්තයෙන් අපගේ පැමිණීමක් විය. (අප විසින්) පැමිණෙන ලද ත්‍රිවිද්‍යාවෝ ඇතියහ. බුදුරජාණන් වහන්සේගේ සසුන කරන ලදී.</div>
                </div>
                <div class="paragraph" para="142">
                    <span class="paranum">142</span>
                    <div class="bodytext">’’ප්‍රතිසම්භිදාවෝ සිව්පිළිසිඹියාවෝද, අෂ්ට විමෝක්‍ෂයෝද, ෂඩභිඥාවෝද සාක්‍ෂාත් කරණ ලදහ. බුදුරජාණන් වහන්සේගේ සසුන කරණ ලදී.’’</div>
                </div>
                <div class="centre ending">ඉත්ථං සුදං සුක්කා භික්ඛුනී ඉමා ගාථායො අභාසිත්ථාති.</div>
            </div>
            <div class="centre ct_sutta ending">සුක්කාථෙරියාපදානං පඤ්චමං.</div>
        </div>
        <subhead-ending>
            <div class="centre ending">පඤ්චමං භාණවාරං.</div>
            <div class="subhead ct_sutta" node-id="47276">
                <span class="subhead ct_sutta">6. රූපනන්‍දාපදානය</span>
                <div class="subhead-contents">
                    <div class="paragraph" para="143">
                        <span class="paranum">143</span>
                        <div class="bodytext">’’මින් එක්අනූවන කපෙහි සියලු ධර්‍මයන් විෂයයෙහි නුවණැස් ඇති, මනොඥවූ නෙත් ඇති විපස්සී නම් බුදුරජතෙම ලොව පහළවීය.</div>
                    </div>
                    <div class="paragraph" para="144">
                        <span class="paranum">144</span>
                        <div class="bodytext">’’එකල්හී මම බන්ධුමතී නගරයෙහි සමෘද්‍ධවූ සම්පත්තීන් පිරීගියාවූ මහා කුලයක උපන්නී, මනා රූ ඇත්තී, දයා ඇත්තී, ජනයා විසින් පිදියයුතු තැනැත්තියක් වූවා වෙමි.</div>
                    </div>
                    <div class="paragraph" para="145">
                        <span class="paranum">145</span>
                        <div class="bodytext">’’මහා වීරවූ විපස්සී බුදුරජාණන් වහන්සේ වෙත එළඹ ධර්‍මය අසා තථාගතයන් සරණකොට ගියෙමි.</div>
                    </div>
                    <div class="paragraph" para="146">
                        <span class="paranum">146</span>
                        <div class="bodytext">’’ශීල සංයමය ඇත්තීව තථාගතයන් වහන්සේ පිරිනිවි කල්හි ධාතු ස්ථූපය මතුයෙහි ස්වර්‍ණමය කුඩයක් පිදීමි.</div>
                    </div>
                    <div class="paragraph" para="147">
                        <span class="paranum">147</span>
                        <div class="bodytext">’’දිවි ඇතිතාක් ත්‍යාග සම්පන්නවූවා, සිල්වත්වූවා, ඉන් චුතව මම මිනිස් සිරුර හැර තව්තිසා දෙව්ලොවට ගියා වීමි.</div>
                    </div>
                    <div class="paragraph" para="148">
                        <span class="paranum">148</span>
                        <div class="bodytext">’’එකල්හි කරුණු දහයකින් සෙසු දෙවියන් මැඩ රූප, ශබ්ද දෙකින්ද, ගන්ධ, රස, ස්පර්‍ශයන්ගෙන්ද, ආයුෂින්, වර්‍ණයෙන්, සැපයෙන් හා යයසින්ද, එසේම ආධිපත්‍යයෙන්ද මම උසස්ව බැබලීමි.</div>
                    </div>
                    <div class="paragraph" para="149">
                        <span class="paranum">149</span>
                    </div>
                    <div class="paragraph" para="150">
                        <span class="paranum">150</span>
                        <div class="bodytext">දැන් මේ අන්තිම භවයෙහි මම කපිලවස්තු පුරයෙහි උපන්නී, ඛොමක නම් ශාක්‍යයාගේ දුව වූවා, නන්දා නම්න් ඉතා ප්‍රසිද්‍ධ වූවා (වීමි.)</div>
                    </div>
                    <div class="paragraph" para="151">
                        <span class="paranum">151</span>
                        <div class="bodytext">’’යම් කලෙක්හි මම යොවුන්බවට පැමිණියා, රූප ලාවන්‍යයෙන් අලඞ්කාරවූවා, මාගේ මනරම් බව පවසන්නාවූ නම මුලට අභිරූප නම් තවත් පදයක්ද විය.</div>
                    </div>
                    <div class="paragraph" para="152">
                        <span class="paranum">152</span>
                        <div class="bodytext">’’එකල්හි මා සඳහා ශාක්‍යයන්ගේ අති මහත් විවාදයක් විය. ඉක්බිති පියතෙමේ ශාක්‍යයෝ නොවැනසෙත්වායි මා පැවිදි කරවීය.</div>
                    </div>
                    <div class="paragraph" para="153">
                        <span class="paranum">153</span>
                        <div class="bodytext">’’පැවිදිව මාගේ රූපයෙන් ආඩම්බර වූවා රූපයෙහි දොස් දක්වන්නාවූ, නරෝත්තමවූ තථාගතයන් වහන්සේ වෙත නොඑළඹෙමි.</div>
                    </div>
                    <div class="paragraph" para="154">
                        <span class="paranum">154</span>
                        <div class="bodytext">’’බුදුරජුන් දැකීමෙහි බියවූවා ඔවා ඇසීමටද නොයමි. එකල්හි තථාගත තෙම උපායයෙන් (මා) තමන් වහන්සේ සමීපයට පමුණුවා,</div>
                    </div>
                    <div class="paragraph" para="155">
                        <span class="paranum">155</span>
                        <div class="bodytext">’’සත්ත්‍වයින් හික්මවීමේ මගෙහි නිපුණාවූ සර්‍වඥ තෙමේ, ඎද්‍ධි බලයෙන්, දිව්‍යප්සරා රූපයක් වැනිවූ තරුණියක්ද, ජරපත් තැනැත්තියක්ද, මළ තැනැත්තියක්දැයි ස්ත්‍රීන් තිදෙනෙක් දැක්වූහ.</div>
                    </div>
                    <div class="paragraph" para="156">
                        <span class="paranum">156</span>
                        <div class="bodytext">’’එම සත්‍රීන් දැක සංවේගයට පත්වූවා, සිය සිරුරෙහි නොඇළුනී, භවයෙහි කලකිරුනීව සිටියෙමි. ලෝකනායක තෙමේ එකල්හි මට මෙසේ වදාළ සේක.</div>
                    </div>
                    <div class="paragraph" para="157">
                        <span class="paranum">157</span>
                        <div class="bodytext">’’නන්දාවෙනි, බාලයන්ගේ සතුට ඇතිකරන්නාවූ, ගිලන්වූ, අපිරිසිදුවූ, කුණුවූ, උඩට දමන්නාවූ, යටින් වැගිරෙන්නාවූ පඤචස්කන්ධය දෙස බලන්න.</div>
                    </div>
                    <div class="paragraph" para="158">
                        <span class="paranum">158</span>
                        <div class="bodytext">’’අශුභාරම්මනයෙහි එකඟවූ, මැනවින් පිහිටුවාගන්නාලද සිත වඩනු මැනවි. මේ සවිඥානක පඤ්චස්කන්ධය යම්සේ නම්, ඒ අවිඥානක පඤ්චස්කන්‍ධයද එසේය. ඒ අවිඥානක පඤ්චස්කන්ධය යම්සේ නම්, මේ සවිඥානක පඤ්චස්කන්‍ධයද එසේය.</div>
                    </div>
                    <div class="paragraph" para="159">
                        <span class="paranum">159</span>
                        <div class="bodytext">’’මෙසේ මේ අශුභය දෙස බලන්නී, දිවා රෑ දෙක්හි අනලස්වූවා, ඉක්බිති ස්වකීය ප්‍රඥාවෙන් කලකිරී වසන්නෙහිය.</div>
                    </div>
                    <div class="paragraph" para="160">
                        <span class="paranum">160</span>
                        <div class="bodytext">’’මේ සසුනෙහි නුවණින් යුතුව අප්‍රමාදයෙන් (වෙසෙන) ඒ මා විසින් ඇතුළත, පිටත සහිතවූ මේ කය තත්වූ පරිදි දක්නා ලදී.</div>
                    </div>
                    <div class="paragraph" para="161">
                        <span class="paranum">161</span>
                        <div class="bodytext">’’ඉක්බිති මම කයෙහි කලකිරී (එසේම) මම (එහි) සිතද නොඅලවා, අප්‍රමාදීවූවා, (පඤ්චස්කන්‍ධයෙහිවූ ඇල්මෙන්) වෙන්වූවා, සන්සිඳීමට පත්වූවා, නිවණට පැමිණියා වෙමි.</div>
                    </div>
                    <div class="paragraph" para="162">
                        <span class="paranum">162</span>
                        <div class="bodytext">’’මහා මුනීන් වහන්ස, ඎද්‍ධීන්හිද, දිව්‍ය ශ්‍රොත ධාතු ඥානයෙහිද වශී වෙමි. චෙතොපරිය ඥානයාගේද වශී වෙමි.</div>
                    </div>
                    <div class="paragraph" para="163">
                        <span class="paranum">163</span>
                        <div class="bodytext">’’පෙර විසූ කඳ පිළිවෙළ දනිමි. දිවැස පිරිසිදු කරන ලදී. සියළු ආශ්‍රවයෝ ක්‍ෂය කරන ලදහ. දැන නැවත ඉපදීමක් නැත.</div>
                    </div>
                    <div class="paragraph" para="164">
                        <span class="paranum">164</span>
                        <div class="bodytext">’’මහා වීරයන් වහන්ස, අර්ත්‍ථ, ධර්‍ම, නිරුක්තීන්හිද, එසේම ප්‍රතිභානයන්හිද, මාගේ ඥානය ඔබ වහන්සේගේ සමීපයෙහි උපන්නේය.</div>
                    </div>
                    <div class="paragraph" para="165">
                        <span class="paranum">165</span>
                        <div class="bodytext">’’අපගේ ක්ලේශයෝ දවන ලදහ. සියළු භවයෝ දවන ලදහ. ඇතින්නක් මෙන් බැඳුම් සිඳ, ආශ්‍රව රහිත වූවාහු වෙසෙමු.</div>
                    </div>
                    <div class="paragraph" para="166">
                        <span class="paranum">166</span>
                        <div class="bodytext">’’බුද්‍ධශ්‍රේෂ්ඨයන් වහන්සේගේ සමීපයට ඒකාන්තයෙන් අපගේ පැමිණීමක් විය. (අප විසින්) පැමිණෙන ලද ත්‍රිවිද්‍යාවෝ ඇතියහ. බුදුරජාණන් වහන්සේගේ සසුන කරන ලදී.</div>
                    </div>
                    <div class="paragraph" para="167">
                        <span class="paranum">167</span>
                        <div class="bodytext">’’ප්‍රතිසම්භිදාවෝ සිව්පිළිසිඹියාවෝද, අෂ්ට විමෝක්‍ෂයෝද, ෂඩභිඥාවෝද සාක්‍ෂාත් කරණ ලදහ. බුදුරජාණන් වහන්සේගේ සසුන කරණ ලදී.’’</div>
                    </div>
                    <div class="centre ending">ඉත්ථං සුදං අභිරූපනන්දා භික්ඛුනී ඉමා ගාථායො අභාසිත්ථාති.</div>
                </div>
                <div class="centre ct_sutta ending">අභිරූපනන්දාථෙරියාපදානං ඡට්ඨං.</div>
            </div>
            <div class="subhead ct_sutta" node-id="47277">
                <span class="subhead ct_sutta">7. අඩ්ඪකාසි අපදානය</span>
                <div class="subhead-contents">
                    <div class="paragraph" para="168">
                        <span class="paranum">168</span>
                        <div class="bodytext">’’මෙම භදු කල්පයෙහි කථා කරන්නවුන් අතුරෙන් ශ්‍රේෂ්ඨවූ, මහත් යසස් ඇති, බ්‍රාහ්මණ වංශයෙහිවූ, නම්න් කාශ්‍යප නම් බුදුරජතෙම ලොව පහළ විය.</div>
                    </div>
                    <div class="paragraph" para="169">
                        <span class="paranum">169</span>
                        <div class="bodytext">’’එකල්හි මම බුදුරජාණන් වහන්සේගේ සසුනෙහි පැවිදිව ප්‍රාතිමොක්‍ෂ ශීලයෙහිද, පඤ්චෙන්‍ද්‍රිය සංවරයෙහිද, සංවෘත වූවා,</div>
                    </div>
                    <div class="paragraph" para="170">
                        <span class="paranum">170</span>
                        <div class="bodytext">’’ආහාරයෙහි පමණ දන්නී, නිදිවැරීමෙහි යෙදුනී, යෝගී බැව්හිද යෙදුනීවූ මම, පහවූ ආශ්‍රව ඇති, (රහත්වූ) භික්‍ෂුණියකට දුෂ්ට සිත් ඇත්තී, ආක්‍රොෂ කෙළෙමි. ’’ගණිකාවකැ’’ යි කීමි. එකල්හි එම පාපය කරණකොටගෙන නිරයෙහි පැසුනෙමි.</div>
                    </div>
                    <div class="paragraph" para="171">
                        <span class="paranum">171</span>
                    </div>
                    <div class="paragraph" para="172">
                        <span class="paranum">172</span>
                        <div class="bodytext">’’එම කර්‍මයාගේම අවශේෂ විපාක වශයෙන් බෙහෙවින්ම අනුන් අයත්වූ ගනිකා කුලයෙහි උපනිමි. අන්තිම ජාතියෙහිද,</div>
                    </div>
                    <div class="paragraph" para="173">
                        <span class="paranum">173</span>
                        <div class="bodytext">’’මම කසී රටෙහි සිටු කුලයක උපන්නී, බඹසර රැකීමේ ඵලයෙන් දිව්‍ය අප්සරාවක මෙන් රූප සම්පත්තිය ඇත්තියක් වීමි.</div>
                    </div>
                    <div class="paragraph" para="174">
                        <span class="paranum">174</span>
                        <div class="bodytext">’’දර්‍ශනීයවූ මා දැක මාගේ (ඒ) ආක්‍රෝෂ කිරීමේ ඵලයද කරණකොටගෙන උතුම්වූ ගිරිව්‍රජ නගරයෙහි ගණිකා බැව්හි වැස්වූහ.</div>
                    </div>
                    <div class="paragraph" para="175">
                        <span class="paranum">175</span>
                        <div class="bodytext">’’ඒ මම බුද්ධශ්‍රේෂ්ඨයන් වහන්සේ විසින් දේශනා කරන ලද සද්ධර්‍මය අසා පූර්‍ව වාසනාවෙන් යුක්තවූවා, අනගාර්‍ය්‍ය නම්වූ සසුනෙහි පැවිදිවීමි.</div>
                    </div>
                    <div class="paragraph" para="176">
                        <span class="paranum">176</span>
                        <div class="bodytext">’’ඉක්බිති උපසම්පදාවීම පිණිස බුදුරජාණන් වහන්සේගේ සමීපයට යන්නී, ධූර්‍තයන් මග සිටින කල්හි (එය) අසා දූතොපසම්පදාව ලැබීමි.</div>
                    </div>
                    <div class="paragraph" para="177">
                        <span class="paranum">177</span>
                        <div class="bodytext">’’සියලු කර්‍මය ක්‍ෂය විය. එසේම කුශලාකුශලයන්ද ක්‍ෂයවිය. සියලු සසරිනුදු එතරවූවා, ගණිකාබවද ගෙවන ලදී.</div>
                    </div>
                    <div class="paragraph" para="178">
                        <span class="paranum">178</span>
                        <div class="bodytext">’’මහා මුනීන් වහන්ස, ඎද්ධීන්හිද, දිව්‍ය ශ්‍රෝත ධාතු ඥානයෙහිද වශී වෙමි. චෙතොපරිය ඥානයාගේද වශී වෙමි.</div>
                    </div>
                    <div class="paragraph" para="179">
                        <span class="paranum">179</span>
                        <div class="bodytext">’’පෙර විසූ කඳ පිළිවෙළ දනිමි. දිවැස පිරිසිදු කරන ලදී. සියළු ආශ්‍රවයෝ ක්‍ෂය කරන ලදහ. දැන නැවත ඉපදීමක් නැත.</div>
                    </div>
                    <div class="paragraph" para="180">
                        <span class="paranum">180</span>
                        <div class="bodytext">’’මහා වීරයන් වහන්ස, අර්ත්‍ථ, ධර්‍ම, නිරුක්තීන්හිද, එසේම ප්‍රතිභාණයන්හිද, මාගේ ඥානය ඔබ වහන්සේගේ සමීපයෙහිදී උපන්නේය.</div>
                    </div>
                    <div class="paragraph" para="181">
                        <span class="paranum">181</span>
                        <div class="bodytext">’’අපගේ ක්ලේශයෝ දවන ලදහ. සියළු භවයෝ දවන ලදහ. ඇතින්නක් මෙන් බැඳුම් සිඳ, ආශ්‍රව රහිත වූවාහු වෙසෙමු.</div>
                    </div>
                    <div class="paragraph" para="182">
                        <span class="paranum">182</span>
                        <div class="bodytext">’’බුද්‍ධශ්‍රේෂ්ඨයන් වහන්සේගේ සමීපයට ඒකාන්තයෙන් අපගේ පැමිණීමක් විය. (අප විසින්) පැමිණෙන ලද ත්‍රිවිද්‍යාවෝ ඇතියහ. බුදුරජාණන් වහන්සේගේ සසුන කරන ලදී.</div>
                    </div>
                    <div class="paragraph" para="183">
                        <span class="paranum">183</span>
                        <div class="bodytext">’’ප්‍රතිසම්භිදාවෝ සිව්පිළිසිඹියාවෝද, අෂ්ට විමෝක්‍ෂයෝද, ෂඩභිඥාවෝද සාක්‍ෂාත් කරණ ලදහ. බුදුරජාණන් වහන්සේගේ සසුන කරණ ලදී.’’</div>
                    </div>
                    <div class="centre ending">ඉත්ථං සුදං අඩ්ඪකාසි භික්ඛුනී ඉමා ගාථායො අභාසිත්ථාති.</div>
                </div>
                <div class="centre ct_sutta ending">අඩ්ඪකාසිථෙරියාපදානං සත්තමං.</div>
            </div>
            <div class="subhead ct_sutta" node-id="47278">
                <span class="subhead ct_sutta">8. පුණ්ණාපදානය</span>
                <div class="subhead-contents">
                    <div class="paragraph" para="184">
                        <span class="paranum">184</span>
                        <div class="bodytext">’’විපස්සී බුදුරජාණන් වහන්සේගේද, සිඛීය, වෙස්සභූය, කකුසඳය, තාදි ගුණ ඇති කොණාගමනය යන මේ බුදුරජාණන් වහන්සේලාගේද,</div>
                    </div>
                    <div class="paragraph" para="185">
                        <span class="paranum">185</span>
                        <div class="bodytext">’’කාශ්‍යප බුදුරජාණන් වහන්සේගේද සසුනෙහි පැවිදිව, ප්‍රඥාවත්වූ, සංවරණය කරන ලද ඉන්‍ද්‍රියයන් ඇති සිල්වත් භික්‍ෂුණියක් වීමි.</div>
                    </div>
                    <div class="paragraph" para="186">
                        <span class="paranum">186</span>
                        <div class="bodytext">’’බොහෝ ඇසූ පිරූ තැන් ඇත්තී, තෙවලා දහම් සිත්හි ලා දරන්නී, ධර්‍මාර්ත්‍ථයන් විචාරන්නී, දහම් ඉගෙනගන්නී, අසන්නී, (ධර්‍මය) භජනය කරන්නී,</div>
                    </div>
                    <div class="paragraph" para="187">
                        <span class="paranum">187</span>
                        <div class="bodytext">’’මම ජන සමූහයා මැද (දහම්) දෙසන්නියක් වීමි. මම බුදුසසුන්හි (ඇතිවූ) එම බහුශ්‍රුතබව කරණකොටගෙන සිල්වතුන්ට අවමන් කෙළෙමි.</div>
                    </div>
                    <div class="paragraph" para="188">
                        <span class="paranum">188</span>
                        <div class="bodytext">’’දැන් අන්තිම භවයෙහි උතුම්වූ සැවැත් නුවරෙහි මම අනේපිඬු සිටුහුගේ ගෙහි දිය අදිනා ස්ත්‍රියකගේ කුසෙහි උපන්නී (වෙමි.)</div>
                    </div>
                    <div class="paragraph" para="189">
                        <span class="paranum">189</span>
                        <div class="bodytext">’’දිය ගෙන ඒමට ගියා, ජලය මධ්‍යයෙහි සීතෙන් පීඩිතවූ සොත්‍ථිය නම් බමුණා දුටිමි. ඔහු දැක මෙසේ කීමි.</div>
                    </div>
                    <div class="paragraph" para="190">
                        <span class="paranum">190</span>
                        <div class="bodytext">’’මම දිය අදිනා දාසියක් වෙමි. ස්වාමිවරුන්ගේ දඬුවම් බියෙන් බියපත්වූවා, මාගේ දෝෂ භීතියෙන් ආතුරවූවා, හැම කල්හි ශීතෙහි දියට බැස්සෙමි.</div>
                    </div>
                    <div class="paragraph" para="191">
                        <span class="paranum">191</span>
                        <div class="bodytext">’’බමුණ, ඔබ කවරෙකුට බියවූයේ, සැලෙන ගතින් යුතුව, හැමකල්හි දියට බැස්සේ, දැඩි ශීතය විඳිනෙහිද?</div>
                    </div>
                    <div class="paragraph" para="192">
                        <span class="paranum">192</span>
                        <div class="bodytext">’’පින්වත් පුණ්ණාවෙනි, කරන ලද පව් වළක්වන්නාවූ, කුශල කර්‍මයක් කරන්නාවූ මා ගැන දන්නාවූ තී විචාරහිය.</div>
                    </div>
                    <div class="paragraph" para="193">
                        <span class="paranum">193</span>
                        <div class="bodytext">’’යම් මහළු කෙනෙක් හෝ, ළදරු කෙනෙක් හෝ, පව්කමක් කෙරෙත්ද, පින්වතිය, දියෙහි ගිලීමෙන් (ඔවුහු) (එම) පව්කමින් මිදෙති.</div>
                    </div>
                    <div class="paragraph" para="194">
                        <span class="paranum">194</span>
                        <div class="bodytext">’’දියෙන් ගොඩ එන්නාවූ එම බමුණාහට ධර්‍මාර්ත්‍ථයන්ගෙන් යුක්තවූ වචනයක් කීමි. හෙතෙමේද එම (ධර්‍ම) වචනය අසා කලකිරුනේ පැවිදිව රහත්විය.</div>
                    </div>
                    <div class="paragraph" para="195">
                        <span class="paranum">195</span>
                        <div class="bodytext">’’යම් හෙයකින් එකකින් අඩු සියයක් පුරවමින් දැස් කුලයෙහි උපන්නී වෙම්ද, එහෙයින් මාගේ නම ’’පුණ්ණා’’ නම් විය. ඒ ස්වාමිවරු මා දාසබැවින් මිදුනු තැනැත්තියක් කළහ.</div>
                    </div>
                    <div class="paragraph" para="196">
                        <span class="paranum">196</span>
                        <div class="bodytext">’’ඉක්බිති සිටුවරයාද තම අදහස අනුව සතුටු කරවා අනගාර්‍ය්‍ය නම්වූ සසුනෙහි පැවිදිවීමි. නොබෝ කලකින්ම රහත්බවට පැමිණියෙමි.</div>
                    </div>
                    <div class="paragraph" para="197">
                        <span class="paranum">197</span>
                        <div class="bodytext">’’මහා මුනීන් වහන්ස, ඎද්ධීන්හිද, දිව්‍ය ශ්‍රෝත ධාතු ඥානයෙහිද වශී වෙමි. චෙතොපරිය ඥානයාගේද වශී වෙමි.</div>
                    </div>
                    <div class="paragraph" para="198">
                        <span class="paranum">198</span>
                        <div class="bodytext">’’පෙර විසූ කඳ පිළිවෙළ දනිමි. දිවැස පිරිසිදු කරන ලදී. සියළු ආශ්‍රවයෝ ක්‍ෂය කරන ලදහ. දැන නැවත ඉපදීමක් නැත.</div>
                    </div>
                    <div class="paragraph" para="199">
                        <span class="paranum">199</span>
                        <div class="bodytext">’’අර්ත්‍ථ, ධර්‍ම, නිරුක්තීන්හිද, එසේම ප්‍රතිභාණයන්හිද, මාගේ ඥානය බුද්‍ධ ශ්‍රේෂ්ඨයන් වහන්සේගේ බලයෙන් නිර්‍මලය, පිරිසිදුය.</div>
                    </div>
                    <div class="paragraph" para="200">
                        <span class="paranum">200</span>
                        <div class="bodytext">’’භාවනා බලයෙන් මහ පැණැත්තියක් වීමි. බහුශ්‍රුත බලයෙන් ශ්‍රුතවත් තැනැත්තියක් වීමි. මානය කරණකොටගෙන පහත් කුලයෙහි උපන්නී වෙමි. කර්‍මය නම් විනාශ නොවේ.</div>
                    </div>
                    <div class="paragraph" para="201">
                        <span class="paranum">201</span>
                        <div class="bodytext">’’අපගේ ක්ලේශයෝ දවන ලදහ. සියළු භවයෝ දවන ලදහ. ඇතින්නක් මෙන් බැඳුම් සිඳ, ආශ්‍රව රහිත වූවාහු වෙසෙමු.</div>
                    </div>
                    <div class="paragraph" para="202">
                        <span class="paranum">202</span>
                        <div class="bodytext">’’බුද්‍ධශ්‍රේෂ්ඨයන් වහන්සේගේ සමීපයට ඒකාන්තයෙන් අපගේ පැමිණීමක් විය. (අප විසින්) පැමිණෙන ලද ත්‍රිවිද්‍යාවෝ ඇතියහ. බුදුරජාණන් වහන්සේගේ සසුන කරන ලදී.</div>
                    </div>
                    <div class="paragraph" para="203">
                        <span class="paranum">203</span>
                        <div class="bodytext">’’ප්‍රතිසම්භිදාවෝ සිව්පිළිසිඹියාවෝද, අෂ්ට විමෝක්‍ෂයෝද, ෂඩභිඥාවෝද සාක්‍ෂාත් කරණ ලදහ. බුදුරජාණන් වහන්සේගේ සසුන කරණ ලදී.’’</div>
                    </div>
                    <div class="centre ending">ඉත්ථං සුදං පුණ්ණිකා භික්ඛුනී ඉමා ගාථායො අභාසිත්ථාති.</div>
                </div>
                <div class="centre ct_sutta ending">පුණ්ණිකාථෙරියාපදානං අට්ඨමං.</div>
            </div>
            <div class="subhead ct_sutta" node-id="47279">
                <span class="subhead ct_sutta">9. අම්බපාලී අපදානය</span>
                <div class="subhead-contents">
                    <div class="paragraph" para="204">
                        <span class="paranum">204</span>
                        <div class="bodytext">’’යමෙක් තෙමේ රැස් පහස්නා සිරස් තලය ඇත්තේ වේද, (හෙතෙම) ඵුස්ස නම් බුදුරජතෙමේ (වේ.) මම උන්වහන්සේගේ සොහොයුරිය වීමි. කැත් කුලයෙහි උපනිමි.</div>
                    </div>
                    <div class="paragraph" para="205">
                        <span class="paranum">205</span>
                        <div class="bodytext">’’මම උන්වහන්සේගේ ධර්‍මය අසා පැහැදි සිතින් මහ දන් දී රූප සම්පත්තිය පැතීමි.</div>
                    </div>
                    <div class="paragraph" para="206">
                        <span class="paranum">206</span>
                        <div class="bodytext">’’මින් තිස්එක්වන කපෙහි ලෝකයෙහි අසහාය නායකවූ, ලොව බබුළුවන්නාවූ, සිඛී නම් බුදුරජතෙම ලෙව්හි පහළවිය.</div>
                    </div>
                    <div class="paragraph" para="207">
                        <span class="paranum">207</span>
                        <div class="bodytext">’’එකල්හි රම්‍යවූ අරුණපුරයෙහි බමුණු කුලයෙහි උපන්නී, කුපිතවූවා, එහත් මෙහෙණියකට සාප කෙළෙමි.</div>
                    </div>
                    <div class="paragraph" para="208">
                        <span class="paranum">208</span>
                        <div class="bodytext">’’බුදුසසුන කිලිටි කරන්නාවූ, අනාචාරයෙහි හැසිරෙන්නාවූ, නින්‍දිත ගණිකාවය’’ කියායි. මෙසේ ආක්‍රෝෂකොට එම පව්කමින්,</div>
                    </div>
                    <div class="paragraph" para="209">
                        <span class="paranum">209</span>
                        <div class="bodytext">’’දරුණු නිරයට ගොස් මහ දුක් ලැබුවා, ඉන් ච්‍යුතව මිනිස් ගතියෙහි උපන්නී, යසස් ඇත්තී,</div>
                    </div>
                    <div class="paragraph" para="210">
                        <span class="paranum">210</span>
                        <div class="bodytext">’’දස දහසක් ජාතීන්හි ගණිකා බව කෙළෙමි. දරුණු විෂයක් අනුභව කළාක් මෙන් එම පවින් නොමිදුනෙමි.</div>
                    </div>
                    <div class="paragraph" para="211">
                        <span class="paranum">211</span>
                        <div class="bodytext">’’කාශ්‍යප බුදුරජාණන් වහන්සේගේ සසුනෙහි බඹසර හැසුරුනෙමි. එම කර්‍ම විපාකය කරණකොටගෙන තිදස් පුරයෙහි උපනිමි.</div>
                    </div>
                    <div class="paragraph" para="212">
                        <span class="paranum">212</span>
                        <div class="bodytext">’’අන්තිම භවය පැමිණි කල්හි ඔපපාතික වීමි. අඹ අතු අතුරෙහි උපන්නී, එහෙයින් ’’අම්බපාලී’’ නම් වෙමි.</div>
                    </div>
                    <div class="paragraph" para="213">
                        <span class="paranum">213</span>
                        <div class="bodytext">’’ප්‍රාණීන් කෝටියක් විසින් පිරිවරන ලද්දී, බුදු සසුනෙහි පැවිදිවීමි. නිශ්චල ස්ථානයවූ නිවණට පැමිණියාවූ මම බුදුරජාණන් වහන්සේගේ ඖරස දුහිතෘවක් වෙමි.</div>
                    </div>
                    <div class="paragraph" para="214">
                        <span class="paranum">214</span>
                        <div class="bodytext">’’මහා මුනීන් වහන්ස, ඎද්ධීන්හිද, පිරිසිදුවූ (දිව්‍ය) ශ්‍රෝත ධාතු ඥානයෙහිද වශී වෙමි. චෙතොපරිය ඥානයාගේද වශී වෙමි.</div>
                    </div>
                    <div class="paragraph" para="215">
                        <span class="paranum">215</span>
                        <div class="bodytext">’’පෙර විසූ කඳ පිළිවෙළ දනිමි. දිවැස පිරිසිදු කරන ලදී. සියළු ආශ්‍රවයෝ ක්‍ෂය කරන ලදහ. දැන නැවත ඉපදීමක් නැත.</div>
                    </div>
                    <div class="paragraph" para="216">
                        <span class="paranum">216</span>
                        <div class="bodytext">’’අර්ත්‍ථ, ධර්‍ම, නිරුක්තීන්හිද, එසේම ප්‍රතිභාණයන්හිද, මාගේ ඥානය බුද්‍ධ ශ්‍රේෂ්ඨයන් වහන්සේගේ බලයෙන් නිර්‍මලය, පිරිසිදුය.</div>
                    </div>
                    <div class="paragraph" para="217">
                        <span class="paranum">217</span>
                        <div class="bodytext">’’අපගේ ක්ලේශයෝ දවන ලදහ. සියළු භවයෝ දවන ලදහ. ඇතින්නක් මෙන් බැඳුම් සිඳ, ආශ්‍රව රහිත වූවාහු වෙසෙමු.</div>
                    </div>
                    <div class="paragraph" para="218">
                        <span class="paranum">218</span>
                        <div class="bodytext">’’බුද්‍ධශ්‍රේෂ්ඨයන් වහන්සේගේ සමීපයට ඒකාන්තයෙන් අපගේ පැමිණීමක් විය. (අප විසින්) පැමිණෙන ලද ත්‍රිවිද්‍යාවෝ ඇතියහ. බුදුරජාණන් වහන්සේගේ සසුන කරන ලදී.</div>
                    </div>
                    <div class="paragraph" para="219">
                        <span class="paranum">219</span>
                        <div class="bodytext">’’ප්‍රතිසම්භිදාවෝ සිව්පිළිසිඹියාවෝද, අෂ්ට විමෝක්‍ෂයෝද, ෂඩභිඥාවෝද සාක්‍ෂාත් කරණ ලදහ. බුදුරජාණන් වහන්සේගේ සසුන කරණ ලදී.’’</div>
                    </div>
                    <div class="centre ending">ඉත්ථං සුදං අම්බපාලි භික්ඛුනී ඉමා ගාථායො අභාසිත්ථාති.</div>
                </div>
                <div class="centre ct_sutta ending">අම්බපාලිථෙරියාපදානං නවමං.</div>
            </div>
            <div class="subhead ct_sutta" node-id="472710">
                <span class="subhead ct_sutta">10. පෙසලාපදානය</span>
                <div class="subhead-contents">
                    <div class="paragraph" para="220">
                        <span class="paranum">220</span>
                        <div class="bodytext">’’මෙම භද්‍ර කල්පයෙහි බ්‍රාහ්මණ වංශයෙහිවූ, මහත් යශස් ඇති, කථාකරන්නවුන් අතුරෙන් ශ්‍රේෂ්ඨවූ, නම්න් කාශ්‍යප නම්වූ බුදුරජතෙම ලොව පහළවිය.</div>
                    </div>
                    <div class="paragraph" para="221">
                        <span class="paranum">221</span>
                        <div class="bodytext">’’මම උතුම්වූ සැවැත් නගරයෙහි උපාසක කුලයක උපන්නී, එම බුද්‍ධශ්‍රේෂ්ටයන් වහන්සේ දැක දහම් දෙසුමද අසා,</div>
                    </div>
                    <div class="paragraph" para="222">
                        <span class="paranum">222</span>
                        <div class="bodytext">’’එම වීරයන් වහන්සේ කරණකොට ගොස් සිල්ද සමාදන්වීමි. නරශ්‍රේෂ්ඨවූ ඒ මහාවීර තෙමේ කිසියම් දිනක මහාජන රැස්විමකදී,</div>
                    </div>
                    <div class="paragraph" para="223">
                        <span class="paranum">223</span>
                        <div class="bodytext">’’තමන් වහන්සේගේ සම්‍යක් සම්බෝධිය පැවසූ සේක. ’’පෙර නොඇසූ විරූ දුඃඛාදී චතුරාර්‍ය්‍ය සත්‍ය ධර්‍මයන් විෂයයෙහි මට ඥානචක්‍ෂුසයද, දැනීමද, ප්‍රඥාවද, විද්‍යාවද (පහළ) විය.’’ තමන්වහන්සේගේ සම්‍යක් සම්බෝධිය පැවසූ සේක. ’’පෙර නොඇසූ විරූ දුඃඛාදී චතුරාර්‍ය්‍ය සත්‍ය ධර්‍මයන් විෂයයෙහි මට ඥාන චක්‍ෂුසයද, දැනීමද, ප්‍රඥාවද, විද්‍යාවද (පහළ) විය’’ (කියායි.) එය අසා ඉගෙනගන භික්‍ෂූන්ගෙන්ද විචාළෙමි.</div>
                    </div>
                    <div class="paragraph" para="224">
                        <span class="paranum">224</span>
                    </div>
                    <div class="paragraph" para="225">
                        <span class="paranum">225</span>
                        <div class="bodytext">’’මැනවින් කරන ලද එම කර්‍මය කරණකොටගෙනද, චිත්ත ප්‍රණිධීන් කරණකොටගෙනද, මිනිස් සිරුර හැර මම තව්තිසා දෙව්ලොවට (උත්පත්ති) වශයෙන් ගියෙමි.</div>
                    </div>
                    <div class="paragraph" para="226">
                        <span class="paranum">226</span>
                        <div class="bodytext">’’දැන් අන්තිම භවයෙහි සිටු මහසල් කුලයෙහි උපන්නී, බුදුරජුන් වෙත එළඹ, සිව්සස් යුතුවූ සදහම් අසා,</div>
                    </div>
                    <div class="paragraph" para="227">
                        <span class="paranum">227</span>
                        <div class="bodytext">’’පැවිදිව නොබෝ කලකින්ම සත්‍යාර්ත්‍ථයන් සොයමින් සියළු ආශ්‍රවයන් ගෙවා රහත්බවට පැමිණියෙමි.</div>
                    </div>
                    <div class="paragraph" para="228">
                        <span class="paranum">228</span>
                        <div class="bodytext">’’මහා මුනීන් වහන්ස, ඎද්ධීන්හිද, දිව්‍ය ශ්‍රෝත ධාතු ඥානයෙහිද වශී වෙමි. චෙතොපරිය ඥානයාගේද වශී වෙමි.</div>
                    </div>
                    <div class="paragraph" para="229">
                        <span class="paranum">229</span>
                        <div class="bodytext">’’පෙර විසූ කඳ පිළිවෙළ දනිමි. දිවැස පිරිසිදු කරන ලදී. සියළු ආශ්‍රවයෝ ක්‍ෂය කරන ලදහ. දැන නැවත ඉපදීමක් නැත.</div>
                    </div>
                    <div class="paragraph" para="230">
                        <span class="paranum">230</span>
                        <div class="bodytext">’’අර්ත්‍ථ, ධර්‍ම, නිරුක්තීන්හිද, එසේම ප්‍රතිභාණයන්හිද, මාගේ ඥානය බුද්‍ධ ශ්‍රේෂ්ඨයන් වහන්සේගේ බලයෙන් නිර්‍මලය, පිරිසිදුය.</div>
                    </div>
                    <div class="paragraph" para="231">
                        <span class="paranum">231</span>
                        <div class="bodytext">’’මාගේ ක්ලේශයෝ දවන ලදහ. සියළු භවයෝ නසන ලදහ. ඇතින්නියක මෙන් බැඳුම් සිඳ, ආශ්‍රව රහිතව වෙසෙමි.</div>
                    </div>
                    <div class="paragraph" para="232">
                        <span class="paranum">232</span>
                        <div class="bodytext">’’බුද්‍ධශ්‍රේෂ්ඨයන් වහන්සේගේ සමීපයට ඒකාන්තයෙන් අපගේ පැමිණීමක් විය. (අප විසින්) පැමිණෙන ලද ත්‍රිවිද්‍යාවෝ ඇතියහ. බුදුරජාණන් වහන්සේගේ සසුන කරන ලදී.</div>
                    </div>
                    <div class="paragraph" para="233">
                        <span class="paranum">233</span>
                        <div class="bodytext">’’ප්‍රතිසම්භිදාවෝ සිව්ිපිළිසිඹියාවෝද, අෂ්ට විමෝක්‍ෂයෝද, ෂඩභිඥාවෝද සාක්‍ෂාත් කරණ ලදහ. බුදුරජාණන් වහන්සේගේ සසුන කරණ ලදී.’’</div>
                    </div>
                    <div class="centre ending">මෙහි මේ අයුරින් පෙසලා භික්‍ෂුණීන් වහන්සේ මෙම ගාථාවන් වදාළ සේක.</div>
                </div>
                <div class="centre ct_sutta ending">පෙසලාථෙරියාපදානං දසමං.</div>
            </div>
        </subhead-ending>
    </div>
    <div class="centre ct_vagga ending">ඛත්තියාවග්ගො චතුත්ථො.</div>
    <div class="paragraph udana" para="udana"></div>
</div>
<chapter-ending>
    <div class="paragraph udana" para="udana"></div>
    <div class="centre ct_book ending">ථෙරිකාපදානං සමත්තං.</div>
    <div class="centre ending">අපදානපාළි සමත්තා.</div>
</chapter-ending>