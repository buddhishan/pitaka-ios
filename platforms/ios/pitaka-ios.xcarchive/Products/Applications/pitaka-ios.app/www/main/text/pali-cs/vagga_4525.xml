<div class="chapter ct_nipatha" node-id="45250">
    <span class="chapter ct_nipatha">16. මහානිපාතො</span>
    <div class="chapter-contents">
        <div class="subhead ct_sutta" node-id="45251">
            <span class="subhead ct_sutta">1. සුමෙධාථෙරීගාථා</span>
            <div class="subhead-contents">
                <div class="paragraph" para="450">
                    <span class="paranum">450</span>
                    <div class="gatha"> මන්තාවතියා 
                        <pb ed="M" n="0.0429"/> නගරෙ, රඤ්ඤො කොඤ්චස්ස අග්ගමහෙසියා;
                    </div>
                    <div class="gathalast">ධීතා ආසිං සුමෙධා, පසාදිතා සාසනකරෙහි.</div>
                </div>
                <div class="paragraph" para="451">
                    <span class="paranum">451</span>
                    <div class="gatha"> සීලවතී චිත්තකථා, බහුස්සුතා බුද්ධසාසනෙ විනීතා;</div>
                    <div class="gathalast">මාතාපිතරො උපගම්ම, භණති ‘‘උභයො නිසාමෙථ.</div>
                </div>
                <div class="paragraph" para="452">
                    <span class="paranum">452</span>
                    <div class="gatha"> ‘‘නිබ්බානාභිරතාහං, අසස්සතං භවගතං යදිපි දිබ්බං;</div>
                    <div class="gathalast">කිමඞ්ගං පන 
                        <span class="note">(කිමඞ්ග පන (සී. ස්‍යා.), කිං පන (?))</span> තුච්ඡා කාමා, අප්පස්සාදා බහුවිඝාතා.
                    </div>
                </div>
                <div class="paragraph" para="453">
                    <span class="paranum">453</span>
                    <div class="gatha"> ‘‘කාමා කටුකා ආසීවිසූපමා, යෙසු මුච්ඡිතා බාලා;</div>
                    <div class="gathalast">තෙ දීඝරත්තං නිරයෙ, සමප්පිතා හඤ්ඤන්තෙ දුක්ඛිතා 
                        <span class="note">(හඤ්ඤරෙ දුඛිතා (?))</span>.
                    </div>
                </div>
                <div class="paragraph" para="454">
                    <span class="paranum">454</span>
                    <div class="gatha"> ‘‘සොචන්ති පාපකම්මා, විනිපාතෙ පාපවද්ධිනො සදා;</div>
                    <div class="gathalast">කායෙන ච වාචාය ච, මනසා ච අසංවුතා බාලා.</div>
                </div>
                <div class="paragraph" para="455">
                    <span class="paranum">455</span>
                    <div class="gatha"> ‘‘බාලා 
                        <pb ed="V" n="0.0349"/> තෙ දුප්පඤ්ඤා, අචෙතනා දුක්ඛසමුදයොරුද්ධා;
                    </div>
                    <div class="gathalast">දෙසන්තෙ 
                        <pb ed="T" n="0.0500"/> අජානන්තා, න බුජ්ඣරෙ අරියසච්චානි.
                    </div>
                </div>
                <div class="paragraph" para="456">
                    <span class="paranum">456</span>
                    <div class="gatha"> ‘‘සච්චානි 
                        <pb ed="P" n="0.0168"/> අම්ම බුද්ධවරදෙසිතානි, තෙ බහුතරා අජානන්තා යෙ;
                    </div>
                    <div class="gathalast">අභිනන්දන්ති භවගතං, පිහෙන්ති දෙවෙසු උපපත්තිං.</div>
                </div>
                <div class="paragraph" para="457">
                    <span class="paranum">457</span>
                    <div class="gatha"> ‘‘දෙවෙසුපි උපපත්ති, අසස්සතා භවගතෙ අනිච්චම්හි;</div>
                    <div class="gathalast">න ච සන්තසන්ති බාලා, පුනප්පුනං ජායිතබ්බස්ස.</div>
                </div>
                <div class="paragraph" para="458">
                    <span class="paranum">458</span>
                    <div class="gatha"> ‘‘චත්තාරො විනිපාතා, දුවෙ 
                        <span class="note">(ද්වෙ (සබ්බත්ථ))</span> ච ගතියො කථඤ්චි ලබ්භන්ති;
                    </div>
                    <div class="gathalast">න ච විනිපාතගතානං, පබ්බජ්ජා අත්ථි නිරයෙසු.</div>
                </div>
                <div class="paragraph" para="459">
                    <span class="paranum">459</span>
                    <div class="gatha"> ‘‘අනුජානාථ මං උභයො, පබ්බජිතුං දසබලස්ස පාවචනෙ;</div>
                    <div class="gathalast">අප්පොස්සුක්කා ඝටිස්සං, ජාතිමරණප්පහානාය.</div>
                </div>
                <div class="paragraph" para="460">
                    <span class="paranum">460</span>
                    <div class="gatha"> ‘‘කිං භවගතෙ 
                        <span class="note">(භවගතෙන (ස්‍යා.))</span> අභිනන්දිතෙන, කායකලිනා අසාරෙන;
                    </div>
                    <div class="gathalast">භවතණ්හාය නිරොධා, අනුජානාථ පබ්බජිස්සාමි.</div>
                </div>
                <div class="paragraph" para="461">
                    <span class="paranum">461</span>
                    <div class="gatha"> ‘‘බුද්ධානං 
                        <pb ed="M" n="0.0430"/> උප්පාදො විවජ්ජිතො, අක්ඛණො ඛණො ලද්ධො;
                    </div>
                    <div class="gathalast">සීලානි බ්‍රහ්මචරියං, යාවජීවං න දූසෙය්‍යං’’.</div>
                </div>
                <div class="paragraph" para="462">
                    <span class="paranum">462</span>
                    <div class="gatha"> එවං භණති සුමෙධා, මාතාපිතරො ‘‘න තාව ආහාරං;</div>
                    <div class="gathalast">ආහරිස්සං 
                        <span class="note">(ආහරියාමි (සී.), ආහාරිසං (?))</span> ගහට්ඨා, මරණවසං ගතාව හෙස්සාමි’’.
                    </div>
                </div>
                <div class="paragraph" para="463">
                    <span class="paranum">463</span>
                    <div class="gatha"> මාතා දුක්ඛිතා රොදති පිතා ච, අස්සා සබ්බසො සමභිහතො;</div>
                    <div class="gathalast">ඝටෙන්ති සඤ්ඤාපෙතුං, පාසාදතලෙ ඡමාපතිතං.</div>
                </div>
                <div class="paragraph" para="464">
                    <span class="paranum">464</span>
                    <div class="gatha"> ‘‘උට්ඨෙහි පුත්තක කිං සොචිතෙන, දින්නාසි වාරණවතිම්හි;</div>
                    <div class="gathalast">රාජා 
                        <pb ed="T" n="0.0501"/> අනීකරත්තො 
                        <span class="note">(අණීකදත්තො (සී. ස්‍යා.))</span>, අභිරූපො තස්ස ත්වං දින්නා.
                    </div>
                </div>
                <div class="paragraph" para="465">
                    <span class="paranum">465</span>
                    <div class="gatha"> ‘‘අග්ගමහෙසී භවිස්සසි, අනිකරත්තස්ස රාජිනො භරියා;</div>
                    <div class="gathalast">සීලානි බ්‍රහ්මචරියං, පබ්බජ්ජා දුක්කරා පුත්තක.</div>
                </div>
                <div class="paragraph" para="466">
                    <span class="paranum">466</span>
                    <div class="gatha"> ‘‘රජ්ජෙ ආණාධනමිස්සරියං, භොගා සුඛා දහරිකාසි;</div>
                    <div class="gathalast">භුඤ්ජාහි කාමභොගෙ, වාරෙය්‍යං හොතු තෙ පුත්ත’’.</div>
                </div>
                <div class="paragraph" para="467">
                    <span class="paranum">467</span>
                    <div class="gatha"> අථ නෙ භණති සුමෙධා, ‘‘මා එදිසිකානි භවගතමසාරං;</div>
                    <div class="gathalast">පබ්බජ්ජා වා හොහිති, මරණං වා මෙ න චෙව වාරෙය්‍යං.</div>
                </div>
                <div class="paragraph" para="468">
                    <span class="paranum">468</span>
                    <div class="gatha"> ‘‘කිමිව 
                        <pb ed="P" n="0.0169"/> පූතිකායමසුචිං, සවනගන්ධං භයානකං කුණපං;
                    </div>
                    <div class="gathalast">අභිසංවිසෙය්‍යං භස්තං, අසකිං පග්ඝරිතං අසුචිපුණ්ණං.</div>
                </div>
                <div class="paragraph" para="469">
                    <span class="paranum">469</span>
                    <div class="gatha"> ‘‘කිමිව 
                        <pb ed="V" n="0.0350"/> තාහං ජානන්තී, විකුලකං මංසසොණිතුපලිත්තං;
                    </div>
                    <div class="gathalast">කිමිකුලාලයං සකුණභත්තං, කළෙවරං කිස්ස දිය්‍යති.</div>
                </div>
                <div class="paragraph" para="470">
                    <span class="paranum">470</span>
                    <div class="gatha"> ‘‘නිබ්බුය්හති සුසානං, අචිරං කායො අපෙතවිඤ්ඤාණො;</div>
                    <div class="gathalast">ඡුද්ධො 
                        <span class="note">(ඡඩ්ඩිතො (ස්‍යා.), ඡුට්ඨො (ක.))</span> කළිඞ්ගරං විය, ජිගුච්ඡමානෙහි ඤාතීහි.
                    </div>
                </div>
                <div class="paragraph" para="471">
                    <span class="paranum">471</span>
                    <div class="gatha"> ‘‘ඡුද්ධූන 
                        <span class="note">(ඡඩ්ඩූන (ස්‍යා.), ඡුට්ඨූන (ක.))</span> නං සුසානෙ, පරභත්තං න්හායන්ති 
                        <span class="note">(න්හායරෙ (?))</span> ජිගුච්ඡන්තා;
                    </div>
                    <div class="gathalast">නියකා මාතාපිතරො, කිං පන සාධාරණා ජනතා.</div>
                </div>
                <div class="paragraph" para="472">
                    <span class="paranum">472</span>
                    <div class="gatha"> ‘‘අජ්ඣොසිතා අසාරෙ, කළෙවරෙ අට්ඨින්හාරුසඞ්ඝාතෙ;</div>
                    <div class="gathalast">ඛෙළස්සුච්චාරස්සව, පරිපුණ්ණෙ 
                        <span class="note">(ඛෙළස්සුච්චාරපස්සවපරිපුණ්ණෙ (සී.))</span> පූතිකායම්හි.
                    </div>
                </div>
                <div class="paragraph" para="473">
                    <span class="paranum">473</span>
                    <div class="gatha"> ‘‘යො 
                        <pb ed="M" n="0.0431"/> නං විනිබ්භුජිත්වා, අබ්භන්තරමස්ස බාහිරං කයිරා 
                        <pb ed="T" n="0.0502"/>;
                    </div>
                    <div class="gathalast">ගන්ධස්ස අසහමානා, සකාපි මාතා ජිගුච්ඡෙය්‍ය.</div>
                </div>
                <div class="paragraph" para="474">
                    <span class="paranum">474</span>
                    <div class="gatha"> ‘‘ඛන්ධධාතුආයතනං, සඞ්ඛතං ජාතිමූලකං දුක්ඛං;</div>
                    <div class="gathalast">යොනිසො අනුවිචිනන්තී, වාරෙය්‍යං කිස්ස ඉච්ඡෙය්‍යං.</div>
                </div>
                <div class="paragraph" para="475">
                    <span class="paranum">475</span>
                    <div class="gatha"> ‘‘දිවසෙ දිවසෙ තිසත්ති, සතානි නවනවා පතෙය්‍යුං කායම්හි;</div>
                    <div class="gathalast">වස්සසතම්පි ච ඝාතො, සෙය්‍යො දුක්ඛස්ස චෙවං ඛයො.</div>
                </div>
                <div class="paragraph" para="476">
                    <span class="paranum">476</span>
                    <div class="gatha"> ‘‘අජ්ඣුපගච්ඡෙ ඝාතං, යො විඤ්ඤායෙවං සත්ථුනො වචනං;</div>
                    <div class="gathalast">‘දීඝො තෙසං 
                        <span class="note">(වො (ක.))</span> සංසාරො, පුනප්පුනං හඤ්ඤමානානං’.
                    </div>
                </div>
                <div class="paragraph" para="477">
                    <span class="paranum">477</span>
                    <div class="gatha"> ‘‘දෙවෙසු මනුස්සෙසු ච, තිරච්ඡානයොනියා අසුරකායෙ;</div>
                    <div class="gathalast">පෙතෙසු 
                        <pb ed="P" n="0.0170"/> ච නිරයෙසු ච, අපරිමිතා දිස්සරෙ ඝාතා.
                    </div>
                </div>
                <div class="paragraph" para="478">
                    <span class="paranum">478</span>
                    <div class="gatha"> ‘‘ඝාතා නිරයෙසු බහූ, විනිපාතගතස්ස පීළියමානස්ස 
                        <span class="note">(කිලිස්සමානස්ස (ස්‍යා. ක.))</span>;
                    </div>
                    <div class="gathalast">දෙවෙසුපි අත්තාණං, නිබ්බානසුඛා පරං නත්ථි.</div>
                </div>
                <div class="paragraph" para="479">
                    <span class="paranum">479</span>
                    <div class="gatha"> ‘‘පත්තා තෙ නිබ්බානං, යෙ යුත්තා දසබලස්ස පාවචනෙ;</div>
                    <div class="gathalast">අප්පොස්සුක්කා ඝටෙන්ති, ජාතිමරණප්පහානාය.</div>
                </div>
                <div class="paragraph" para="480">
                    <span class="paranum">480</span>
                    <div class="gatha"> ‘‘අජ්ජෙව තාතභිනික්ඛමිස්සං, භොගෙහි කිං අසාරෙහි;</div>
                    <div class="gathalast">නිබ්බින්නා මෙ කාමා, වන්තසමා තාලවත්ථුකතා’’.</div>
                </div>
                <div class="paragraph" para="481">
                    <span class="paranum">481</span>
                    <div class="gatha"> සා චෙවං භණති පිතරමනීකරත්තො ච යස්ස සා දින්නා;</div>
                    <div class="gathalast">උපයාසි වාරණවතෙ, වාරෙය්‍යමුපට්ඨිතෙ කාලෙ.</div>
                </div>
                <div class="paragraph" para="482">
                    <span class="paranum">482</span>
                    <div class="gatha"> අථ අසිතනිචිතමුදුකෙ, කෙසෙ ඛග්ගෙන ඡින්දිය සුමෙධා;</div>
                    <div class="gathalast">පාසාදං පිදහිත්වා 
                        <span class="note">(පිධෙත්වා (සී. ස්‍යා.), පිධිත්වා (ක.))</span>, පඨමජ්ඣානං සමාපජ්ජි.
                    </div>
                </div>
                <div class="paragraph" para="483">
                    <span class="paranum">483</span>
                    <div class="gatha"> සා 
                        <pb ed="T" n="0.0503"/>
                        <pb ed="V" n="0.0351"/> ච තහිං සමාපන්නා, අනීකරත්තො ච ආගතො නගරං;
                    </div>
                    <div class="gathalast">පාසාදෙ ච 
                        <span class="note">(පාසාදෙව (සී. ස්‍යා.))</span> සුමෙධා, අනිච්චසඤ්ඤං 
                        <span class="note">(අනිච්චසඤ්ඤා (සබ්බත්ථ))</span> සුභාවෙති.
                    </div>
                </div>
                <div class="paragraph" para="484">
                    <span class="paranum">484</span>
                    <div class="gatha"> සා ච මනසි කරොති, අනීකරත්තො ච ආරුහී තුරිතං;</div>
                    <div class="gathalast">මණිකනකභූසිතඞ්ගො, කතඤ්ජලී යාචති සුමෙධං.</div>
                </div>
                <div class="paragraph" para="485">
                    <span class="paranum">485</span>
                    <div class="gatha"> ‘‘රජ්ජෙ ආණාධනමිස්සරියං, භොගා සුඛා දහරිකාසි;</div>
                    <div class="gathalast">භුඤ්ජාහි කාමභොගෙ, කාමසුඛා දුල්ලභා ලොකෙ.</div>
                </div>
                <div class="paragraph" para="486">
                    <span class="paranum">486</span>
                    <div class="gatha"> ‘‘නිස්සට්ඨං 
                        <pb ed="M" n="0.0432"/> තෙ රජ්ජං, භොගෙ භුඤ්ජස්සු දෙහි දානානි;
                    </div>
                    <div class="gathalast">මා දුම්මනා අහොසි, මාතාපිතරො තෙ දුක්ඛිතා’’ 
                        <span class="note">(මාතාපිතරො ච තෙ දුඛිතා (?))</span>.
                    </div>
                </div>
                <div class="paragraph" para="487">
                    <span class="paranum">487</span>
                    <div class="gatha"> තං තං භණති සුමෙධා, කාමෙහි අනත්ථිකා විගතමොහා;</div>
                    <div class="gathalast">‘‘මා කාමෙ අභිනන්දි, කාමෙස්වාදීනවං පස්ස.</div>
                </div>
                <div class="paragraph" para="488">
                    <span class="paranum">488</span>
                    <div class="gatha"> ‘‘චාතුද්දීපො රාජා මන්ධාතා, ආසි කාමභොගින මග්ගො;</div>
                    <div class="gathalast">අතිත්තො 
                        <pb ed="P" n="0.0171"/> කාලඞ්කතො, න චස්ස පරිපූරිතා ඉච්ඡා.
                    </div>
                </div>
                <div class="paragraph" para="489">
                    <span class="paranum">489</span>
                    <div class="gatha"> ‘‘සත්ත රතනානි වස්සෙය්‍ය, වුට්ඨිමා දසදිසා සමන්තෙන;</div>
                    <div class="gathalast">න චත්ථි තිත්ති කාමානං, අතිත්තාව මරන්ති නරා.</div>
                </div>
                <div class="paragraph" para="490">
                    <span class="paranum">490</span>
                    <div class="gatha"> ‘‘අසිසූනූපමා කාමා, කාමා සප්පසිරොපමා;</div>
                    <div class="gathalast">උක්කොපමා අනුදහන්ති, අට්ඨිකඞ්කල 
                        <span class="note">(කඞ්ඛල (සී.))</span> සන්නිභා.
                    </div>
                </div>
                <div class="paragraph" para="491">
                    <span class="paranum">491</span>
                    <div class="gatha"> ‘‘අනිච්චා අද්ධුවා කාමා, බහුදුක්ඛා මහාවිසා;</div>
                    <div class="gathalast">අයොගුළොව සන්තත්තො, අඝමූලා දුඛප්ඵලා.</div>
                </div>
                <div class="paragraph" para="492">
                    <span class="paranum">492</span>
                    <div class="gatha"> ‘‘රුක්ඛප්ඵලූපමා කාමා, මංසපෙසූපමා දුඛා;</div>
                    <div class="gathalast">සුපිනොපමා 
                        <pb ed="T" n="0.0504"/> වඤ්චනියා, කාමා යාචිතකූපමා.
                    </div>
                </div>
                <div class="paragraph" para="493">
                    <span class="paranum">493</span>
                    <div class="gatha"> ‘‘සත්තිසූලූපමා කාමා, රොගො ගණ්ඩො අඝං නිඝං;</div>
                    <div class="gathalast">අඞ්ගාරකාසුසදිසා, අඝමූලං භයං වධො.</div>
                </div>
                <div class="paragraph" para="494">
                    <span class="paranum">494</span>
                    <div class="gatha"> ‘‘එවං බහුදුක්ඛා කාමා, අක්ඛාතා අන්තරායිකා;</div>
                    <div class="gathalast">ගච්ඡථ න මෙ භගවතෙ, විස්සාසො අත්ථි අත්තනො.</div>
                </div>
                <div class="paragraph" para="495">
                    <span class="paranum">495</span>
                    <div class="gatha"> ‘‘කිං මම පරො කරිස්සති, අත්තනො සීසම්හි ඩය්හමානම්හි;</div>
                    <div class="gathalast">අනුබන්ධෙ ජරාමරණෙ, තස්ස ඝාතාය ඝටිතබ්බං’’.</div>
                </div>
                <div class="paragraph" para="496">
                    <span class="paranum">496</span>
                    <div class="gatha"> ද්වාරං 
                        <pb ed="V" n="0.0352"/> අපාපුරිත්වානහං 
                        <span class="note">(අවාපුරිත්වාහං (සී.))</span>, මාතාපිතරො අනීකරත්තඤ්ච;
                    </div>
                    <div class="gathalast">දිස්වාන ඡමං නිසින්නෙ, රොදන්තෙ ඉදමවොචං.</div>
                </div>
                <div class="paragraph" para="497">
                    <span class="paranum">497</span>
                    <div class="gatha"> ‘‘දීඝො බාලානං සංසාරො, පුනප්පුනඤ්ච රොදතං;</div>
                    <div class="gathalast">අනමතග්ගෙ පිතු මරණෙ, භාතු වධෙ අත්තනො ච වධෙ.</div>
                </div>
                <div class="paragraph" para="498">
                    <span class="paranum">498</span>
                    <div class="gatha"> ‘‘අස්සු ථඤ්ඤං රුධිරං, සංසාරං අනමතග්ගතො සරථ;</div>
                    <div class="gathalast">සත්තානං සංසරතං, සරාහි අට්ඨීනඤ්ච සන්නිචයං.</div>
                </div>
                <div class="paragraph" para="499">
                    <span class="paranum">499</span>
                    <div class="gatha"> ‘‘සර 
                        <pb ed="M" n="0.0433"/> චතුරොදධී 
                        <span class="note">(සරස්සු චතුරො උදධී (?))</span>, උපනීතෙ අස්සුථඤ්ඤරුධිරම්හි;
                    </div>
                    <div class="gathalast">සර එකකප්පමට්ඨීනං, සඤ්චයං විපුලෙන සමං.</div>
                </div>
                <div class="paragraph" para="500">
                    <span class="paranum">500</span>
                    <div class="gatha"> ‘‘අනමතග්ගෙ 
                        <pb ed="P" n="0.0172"/> සංසරතො, මහිං 
                        <span class="note">(මහාමහිං (?))</span> ජම්බුදීපමුපනීතං;
                    </div>
                    <div class="gathalast">කොලට්ඨිමත්තගුළිකා, මාතා මාතුස්වෙව නප්පහොන්ති.</div>
                </div>
                <div class="paragraph" para="501">
                    <span class="paranum">501</span>
                    <div class="gatha"> ‘‘තිණකට්ඨසාඛාපලාසං 
                        <span class="note">(සර තිණකට්ඨසාඛාපලාසං (සී.))</span>, උපනීතං අනමතග්ගතො සර;
                    </div>
                    <div class="gathalast">චතුරඞ්ගුලිකා ඝටිකා, පිතුපිතුස්වෙව නප්පහොන්ති.</div>
                </div>
                <div class="paragraph" para="502">
                    <span class="paranum">502</span>
                    <div class="gatha"> ‘‘සර කාණකච්ඡපං පුබ්බසමුද්දෙ, අපරතො ච යුගඡිද්දං;</div>
                    <div class="gathalast">සිරං 
                        <pb ed="T" n="0.0505"/>
                        <span class="note">(සර (සී.))</span> තස්ස ච පටිමුක්කං, මනුස්සලාභම්හි ඔපම්මං.
                    </div>
                </div>
                <div class="paragraph" para="503">
                    <span class="paranum">503</span>
                    <div class="gatha"> ‘‘සර රූපං ඵෙණපිණ්ඩොපමස්ස, කායකලිනො අසාරස්ස;</div>
                    <div class="gathalast">ඛන්ධෙ පස්ස අනිච්චෙ, සරාහි නිරයෙ බහුවිඝාතෙ.</div>
                </div>
                <div class="paragraph" para="504">
                    <span class="paranum">504</span>
                    <div class="gatha"> ‘‘සර කටසිං වඩ්ඪෙන්තෙ, පුනප්පුනං තාසු තාසු ජාතීසු;</div>
                    <div class="gathalast">සර කුම්භීලභයානි ච, සරාහි චත්තාරි සච්චානි.</div>
                </div>
                <div class="paragraph" para="505">
                    <span class="paranum">505</span>
                    <div class="gatha"> ‘‘අමතම්හි විජ්ජමානෙ, කිං තව පඤ්චකටුකෙන පීතෙන;</div>
                    <div class="gathalast">සබ්බා හි කාමරතියො, කටුකතරා පඤ්චකටුකෙන.</div>
                </div>
                <div class="paragraph" para="506">
                    <span class="paranum">506</span>
                    <div class="gatha"> ‘‘අමතම්හි විජ්ජමානෙ, කිං තව කාමෙහි යෙ පරිළාහා 
                        <span class="note">(සපරිළාහා (සී. අට්ඨ.))</span>;
                    </div>
                    <div class="gathalast">සබ්බා හි කාමරතියො, ජලිතා කුථිතා කම්පිතා සන්තාපිතා.</div>
                </div>
                <div class="paragraph" para="507">
                    <span class="paranum">507</span>
                    <div class="gatha"> ‘‘අසපත්තම්හි සමානෙ, කිං තව කාමෙහි යෙ බහුසපත්තා;</div>
                    <div class="gathalast">රාජග්ගිචොරඋදකප්පියෙහි, සාධාරණා කාමා බහුසපත්තා.</div>
                </div>
                <div class="paragraph" para="508">
                    <span class="paranum">508</span>
                    <div class="gatha"> ‘‘මොක්ඛම්හි විජ්ජමානෙ, කිං තව කාමෙහි යෙසු වධබන්ධො;</div>
                    <div class="gathalast">කාමෙසු හි අසකාමා, වධබන්ධදුඛානි අනුභොන්ති.</div>
                </div>
                <div class="paragraph" para="509">
                    <span class="paranum">509</span>
                    <div class="gatha"> ‘‘ආදීපිතා 
                        <pb ed="V" n="0.0353"/>
                        <pb ed="P" n="0.0173"/> තිණුක්කා, ගණ්හන්තං දහන්ති නෙව මුඤ්චන්තං;
                    </div>
                    <div class="gathalast">උක්කොපමා හි කාමා, දහන්ති යෙ තෙ න මුඤ්චන්ති.</div>
                </div>
                <div class="paragraph" para="510">
                    <span class="paranum">510</span>
                    <div class="gatha"> ‘‘මා අප්පකස්ස හෙතු, කාමසුඛස්ස විපුලං ජහී සුඛං;</div>
                    <div class="gathalast">මා පුථුලොමොව බළිසං, ගිලිත්වා පච්ඡා විහඤ්ඤසි.</div>
                </div>
                <div class="paragraph" para="511">
                    <span class="paranum">511</span>
                    <div class="gatha"> ‘‘කාමං 
                        <pb ed="M" n="0.0434"/> කාමෙසු දමස්සු, තාව සුනඛොව සඞ්ඛලාබද්ධො;
                    </div>
                    <div class="gathalast">කාහින්ති ඛු තං කාමා, ඡාතා සුනඛංව චණ්ඩාලා.</div>
                </div>
                <div class="paragraph" para="512">
                    <span class="paranum">512</span>
                    <div class="gatha"> ‘‘අපරිමිතඤ්ච 
                        <pb ed="T" n="0.0506"/> දුක්ඛං, බහූනි ච චිත්තදොමනස්සානි;
                    </div>
                    <div class="gathalast">අනුභොහිසි කාමයුත්තො, පටිනිස්සජ 
                        <span class="note">(පටිනිස්සර (සී.))</span> අද්ධුවෙ කාමෙ.
                    </div>
                </div>
                <div class="paragraph" para="513">
                    <span class="paranum">513</span>
                    <div class="gatha"> ‘‘අජරම්හි විජ්ජමානෙ, කිං තව කාමෙහි 
                        <span class="note">(යෙසු ජරාය ච; මරණබ්‍යාධිහි ගහිතා (?))</span> යෙසු ජරා;
                    </div>
                    <div class="gathalast">මරණබ්‍යාධිගහිතා 
                        <span class="note">(යෙසු ජරාය ච; මරණබ්‍යාධිහි ගහිතා (?))</span>, සබ්බා සබ්බත්ථ ජාතියො.
                    </div>
                </div>
                <div class="paragraph" para="514">
                    <span class="paranum">514</span>
                    <div class="gatha"> ‘‘ඉදමජරමිදමමරං 
                        <span class="note">(ඉදං අජරං ඉදං අමරං (?))</span>, ඉදමජරාමරං පදමසොකං;
                    </div>
                    <div class="gathalast">අසපත්තමසම්බාධං, අඛලිතමභයං නිරුපතාපං.</div>
                </div>
                <div class="paragraph" para="515">
                    <span class="paranum">515</span>
                    <div class="gatha"> ‘‘අධිගතමිදං බහූහි, අමතං අජ්ජාපි ච ලභනීයමිදං;</div>
                    <div class="gathalast">යො යොනිසො පයුඤ්ජති, න ච සක්කා අඝටමානෙන’’.</div>
                </div>
                <div class="paragraph" para="516">
                    <span class="paranum">516</span>
                    <div class="gatha"> එවං භණති සුමෙධා, සඞ්ඛාරගතෙ රතිං අලභමානා;</div>
                    <div class="gathalast">අනුනෙන්තී අනිකරත්තං, කෙසෙ ච ඡමං ඛිපි සුමෙධා.</div>
                </div>
                <div class="paragraph" para="517">
                    <span class="paranum">517</span>
                    <div class="gatha"> උට්ඨාය අනිකරත්තො, පඤ්ජලිකො යාචිතස්සා පිතරං සො;</div>
                    <div class="gatha">‘‘විස්සජ්ජෙථ සුමෙධං, පබ්බජිතුං විමොක්ඛසච්චදස්සා’’.</div>
                </div>
                <div class="paragraph" para="518">
                    <span class="paranum">518</span>
                    <div class="gatha"> විස්සජ්ජිතා මාතාපිතූහි, පබ්බජි සොකභයභීතා;</div>
                    <div class="gathalast">ඡ අභිඤ්ඤා සච්ඡිකතා, අග්ගඵලං සික්ඛමානාය.</div>
                </div>
                <div class="paragraph" para="519">
                    <span class="paranum">519</span>
                    <div class="gatha"> අච්ඡරියමබ්භුතං 
                        <pb ed="P" n="0.0174"/> තං, නිබ්බානං ආසි රාජකඤ්ඤාය;
                    </div>
                    <div class="gathalast">පුබ්බෙනිවාසචරිතං, යථා බ්‍යාකරි පච්ඡිමෙ කාලෙ.</div>
                </div>
                <div class="paragraph" para="520">
                    <span class="paranum">520</span>
                    <div class="gatha"> ‘‘භගවති කොණාගමනෙ, සඞ්ඝාරාමම්හි නවනිවෙසම්හි;</div>
                    <div class="gathalast">සඛියො තිස්සො ජනියො, විහාරදානං අදාසිම්හ.</div>
                </div>
                <div class="paragraph" para="521">
                    <span class="paranum">521</span>
                    <div class="gatha"> ‘‘දසක්ඛත්තුං සතක්ඛත්තුං, දසසතක්ඛත්තුං සතානි ච සතක්ඛත්තුං;</div>
                    <div class="gathalast">දෙවෙසු 
                        <pb ed="T" n="0.0507"/> උප්පජ්ජිම්හ, කො පන වාදො මනුස්සෙසු.
                    </div>
                </div>
                <div class="paragraph" para="522">
                    <span class="paranum">522</span>
                    <div class="gatha"> ‘‘දෙවෙසු මහිද්ධිකා අහුම්හ, මානුසකම්හි කො පන වාදො;</div>
                    <div class="gathalast">සත්තරතනස්ස මහෙසී, ඉත්ථිරතනං අහං ආසිං.</div>
                </div>
                <div class="paragraph" para="523">
                    <span class="paranum">523</span>
                    <div class="gatha"> ‘‘සො 
                        <pb ed="M" n="0.0435"/>
                        <pb ed="V" n="0.0354"/> හෙතු සො පභවො, තං මූලං සාව සාසනෙ ඛන්තී;
                    </div>
                    <div class="gathalast">තං පඨමසමොධානං, තං ධම්මරතාය නිබ්බානං’’.</div>
                </div>
                <div class="paragraph" para="524">
                    <span class="paranum">524</span>
                    <div class="gatha"> එවං කරොන්ති යෙ සද්දහන්ති, වචනං අනොමපඤ්ඤස්ස;</div>
                    <div class="gathalast">නිබ්බින්දන්ති භවගතෙ, නිබ්බින්දිත්වා විරජ්ජන්තීති.</div>
                    <div class="bodytext">ඉත්ථං සුදං සුමෙධා ථෙරී ගාථායො අභාසිත්ථාති.</div>
                </div>
            </div>
        </div>
    </div>
    <div class="centre ct_nipatha ending">මහානිපාතො නිට්ඨිතො.</div>
</div>
<chapter-ending/>
<div class="centre ct_book ending">සමත්තා ථෙරීගාථායො.</div>
<div class="paragraph udana" para="udana">
    <div class="ct_book gatha">ගාථාසතානි චත්තාරි, අසීති පුන චුද්දස 
        <span class="note">(ගාථාසඞ්ඛ්‍යා ඉධ අනුක්කමණිකගණනාවසෙන පාකටා)</span>;
    </div>
    <div class="gathalast ct_book">ථෙරියෙකුත්තරසතා 
        <span class="note">(ථෙරීයෙකුත්තරඡසතා (?) තිංසමත්තාපි පඤ්චසතමත්තාපි ථෙරියො එකතො ආගතා මනසිකාතබ්බා)</span>, සබ්බා තා ආසවක්ඛයාති.
    </div>
</div>
<div class="centre ct_book ending">ථෙරීගාථාපාළි නිට්ඨිතා.</div>