<div class="chapter ct_nipatha" node-id="44210">
    <span class="chapter ct_nipatha">12. ද්වාදසකනිපාතො</span>
    <div class="chapter-contents">
        <div class="subhead ct_sutta" node-id="44211">
            <span class="subhead ct_sutta">1. සීලවත්ථෙරගාථා</span>
            <div class="subhead-contents">
                <div class="paragraph" para="608">
                    <span class="paranum">608</span>
                    <div class="gatha"> ‘‘සීලමෙවිධ 
                        <pb ed="M" n="0.0309"/>
                        <pb ed="V" n="0.0244"/>
                        <pb ed="P" n="0.0063"/> සික්ඛෙථ, අස්මිං ලොකෙ සුසික්ඛිතං;
                    </div>
                    <div class="gathalast">සීලං හි සබ්බසම්පත්තිං, උපනාමෙති සෙවිතං.</div>
                </div>
                <div class="paragraph" para="609">
                    <span class="paranum">609</span>
                    <div class="gatha"> ‘‘සීලං රක්ඛෙය්‍ය මෙධාවී, පත්ථයානො තයො සුඛෙ;</div>
                    <div class="gathalast">පසංසං විත්තිලාභඤ්ච, පෙච්ච සග්ගෙ පමොදනං 
                        <span class="note">(පෙච්ච සග්ගෙ ච මොදනං (සී. පී.))</span>.
                    </div>
                </div>
                <div class="paragraph" para="610">
                    <span class="paranum">610</span>
                    <div class="gatha"> ‘‘සීලවා හි බහූ මිත්තෙ, සඤ්ඤමෙනාධිගච්ඡති;</div>
                    <div class="gathalast">දුස්සීලො පන මිත්තෙහි, ධංසතෙ පාපමාචරං.</div>
                </div>
                <div class="paragraph" para="611">
                    <span class="paranum">611</span>
                    <div class="gatha"> ‘‘අවණ්ණඤ්ච අකිත්තිඤ්ච, දුස්සීලො ලභතෙ නරො;</div>
                    <div class="gathalast">වණ්ණං කිත්තිං පසංසඤ්ච, සදා ලභති සීලවා.</div>
                </div>
                <div class="paragraph" para="612">
                    <span class="paranum">612</span>
                    <div class="gatha"> ‘‘ආදි 
                        <pb ed="T" n="0.0358"/> සීලං පතිට්ඨා ච, කල්‍යාණානඤ්ච මාතුකං;
                    </div>
                    <div class="gathalast">පමුඛං සබ්බධම්මානං, තස්මා සීලං විසොධයෙ.</div>
                </div>
                <div class="paragraph" para="613">
                    <span class="paranum">613</span>
                    <div class="gatha"> ‘‘වෙලා ච සංවරං සීලං 
                        <span class="note">(සංවරො සීලං (සී.), සංවරසීලං (සී. අට්ඨ.))</span>, චිත්තස්ස අභිහාසනං;
                    </div>
                    <div class="gathalast">තිත්ථඤ්ච සබ්බබුද්ධානං, තස්මා සීලං විසොධයෙ.</div>
                </div>
                <div class="paragraph" para="614">
                    <span class="paranum">614</span>
                    <div class="gatha"> ‘‘සීලං බලං අප්පටිමං, සීලං ආවුධමුත්තමං;</div>
                    <div class="gathalast">සීලමාභරණං සෙට්ඨං, සීලං කවචමබ්භුතං.</div>
                </div>
                <div class="paragraph" para="615">
                    <span class="paranum">615</span>
                    <div class="gatha"> ‘‘සීලං සෙතු මහෙසක්ඛො, සීලං ගන්ධො අනුත්තරො;</div>
                    <div class="gathalast">සීලං විලෙපනං සෙට්ඨං, යෙන වාති දිසොදිසං.</div>
                </div>
                <div class="paragraph" para="616">
                    <span class="paranum">616</span>
                    <div class="gatha"> ‘‘සීලං සම්බලමෙවග්ගං, සීලං පාථෙය්‍යමුත්තමං;</div>
                    <div class="gathalast">සීලං සෙට්ඨො අතිවාහො, යෙන යාති දිසොදිසං.</div>
                </div>
                <div class="paragraph" para="617">
                    <span class="paranum">617</span>
                    <div class="gatha"> ‘‘ඉධෙව නින්දං ලභති, පෙච්චාපායෙ ච දුම්මනො;</div>
                    <div class="gathalast">සබ්බත්ථ දුම්මනො බාලො, සීලෙසු අසමාහිතො.</div>
                </div>
                <div class="paragraph" para="618">
                    <span class="paranum">618</span>
                    <div class="gatha"> ‘‘ඉධෙව කිත්තිං ලභති, පෙච්ච සග්ගෙ ච සුම්මනො;</div>
                    <div class="gathalast">සබ්බත්ථ සුමනො ධීරො, සීලෙසු සුසමාහිතො.</div>
                </div>
                <div class="paragraph" para="619">
                    <span class="paranum">619</span>
                    <div class="gatha"> ‘‘සීලමෙව 
                        <pb ed="V" n="0.0245"/> ඉධ අග්ගං, පඤ්ඤවා පන උත්තමො;
                    </div>
                    <div class="gathalast">මනුස්සෙසු ච දෙවෙසු, සීලපඤ්ඤාණතො ජය’’න්ති.</div>
                </div>
            </div>
            <div class="centre ct_sutta ending">... සීලවො ථෙරො....</div>
        </div>
        <div class="subhead ct_sutta" node-id="44212">
            <span class="subhead ct_sutta">2. සුනීතත්ථෙරගාථා</span>
            <div class="subhead-contents">
                <div class="paragraph" para="620">
                    <span class="paranum">620</span>
                    <div class="gatha"> ‘‘නීචෙ 
                        <pb ed="M" n="0.0310"/> කුලම්හි ජාතොහං, දලිද්දො අප්පභොජනො;
                    </div>
                    <div class="gathalast">හීනකම්මං 
                        <span class="note">(හීනං කම්මං (ස්‍යා.))</span> මමං ආසි, අහොසිං පුප්ඵඡඩ්ඩකො.
                    </div>
                </div>
                <div class="paragraph" para="621">
                    <span class="paranum">621</span>
                    <div class="gatha"> ‘‘ජිගුච්ඡිතො 
                        <pb ed="T" n="0.0359"/> මනුස්සානං, පරිභූතො ච වම්භිතො;
                    </div>
                    <div class="gathalast">නීචං මනං කරිත්වාන, වන්දිස්සං බහුකං ජනං.</div>
                </div>
                <div class="paragraph" para="622">
                    <span class="paranum">622</span>
                    <div class="gatha"> ‘‘අථද්දසාසිං 
                        <pb ed="P" n="0.0064"/> සම්බුද්ධං, භික්ඛුසඞ්ඝපුරක්ඛතං;
                    </div>
                    <div class="gathalast">පවිසන්තං මහාවීරං, මගධානං පුරුත්තමං.</div>
                </div>
                <div class="paragraph" para="623">
                    <span class="paranum">623</span>
                    <div class="gatha"> ‘‘නික්ඛිපිත්වාන බ්‍යාභඞ්ගිං, වන්දිතුං උපසඞ්කමිං;</div>
                    <div class="gathalast">මමෙව අනුකම්පාය, අට්ඨාසි පුරිසුත්තමො.</div>
                </div>
                <div class="paragraph" para="624">
                    <span class="paranum">624</span>
                    <div class="gatha"> ‘‘වන්දිත්වා සත්ථුනො පාදෙ, එකමන්තං ඨිතො තදා;</div>
                    <div class="gathalast">පබ්බජ්ජං අහමායාචිං, සබ්බසත්තානමුත්තමං.</div>
                </div>
                <div class="paragraph" para="625">
                    <span class="paranum">625</span>
                    <div class="gatha"> ‘‘තතො කාරුණිකො සත්ථා, සබ්බලොකානුකම්පකො;</div>
                    <div class="gathalast">‘එහි භික්ඛූ’ති මං ආහ, සා මෙ ආසූපසම්පදා.</div>
                </div>
                <div class="paragraph" para="626">
                    <span class="paranum">626</span>
                    <div class="gatha"> ‘‘සොහං එකො අරඤ්ඤස්මිං, විහරන්තො අතන්දිතො;</div>
                    <div class="gathalast">අකාසිං සත්ථුවචනං, යථා මං ඔවදී ජිනො.</div>
                </div>
                <div class="paragraph" para="627">
                    <span class="paranum">627</span>
                    <div class="gatha"> ‘‘රත්තියා පඨමං යාමං, පුබ්බජාතිමනුස්සරිං;</div>
                    <div class="gatha">රත්තියා මජ්ඣිමං යාමං, දිබ්බචක්ඛුං විසොධයිං 
                        <span class="note">(දිබ්බචක්ඛු විසොධිතං (ක.))</span>;
                    </div>
                    <div class="gathalast">රත්තියා පච්ඡිමෙ යාමෙ, තමොඛන්ධං පදාලයිං.</div>
                </div>
                <div class="paragraph" para="628">
                    <span class="paranum">628</span>
                    <div class="gatha"> ‘‘තතො රත්‍යා විවසානෙ, සූරියස්සුග්ගමනං පති;</div>
                    <div class="gathalast">ඉන්දො බ්‍රහ්මා ච ආගන්ත්වා, මං නමස්සිංසු පඤ්ජලී.</div>
                </div>
                <div class="paragraph" para="629">
                    <span class="paranum">629</span>
                    <div class="gatha"> ‘‘‘නමො තෙ පුරිසාජඤ්ඤ, නමො තෙ පුරිසුත්තම;</div>
                    <div class="gathalast">යස්ස තෙ ආසවා ඛීණා, දක්ඛිණෙය්‍යොසි මාරිස’.</div>
                </div>
                <div class="paragraph" para="630">
                    <span class="paranum">630</span>
                    <div class="gatha"> ‘‘තතො 
                        <pb ed="T" n="0.0360"/> දිස්වාන මං සත්ථා, දෙවසඞ්ඝපුරක්ඛතං;
                    </div>
                    <div class="gathalast">සිතං පාතුකරිත්වාන, ඉමමත්ථං අභාසථ.</div>
                </div>
                <div class="paragraph" para="631">
                    <span class="paranum">631</span>
                    <div class="gatha">
                        <span class="note">(සු. නි. 660 සුත්තනිපාතෙපි)</span> ‘‘‘තපෙන 
                        <pb ed="M" n="0.0311"/>
                        <pb ed="V" n="0.0246"/> බ්‍රහ්මචරියෙන, සංයමෙන දමෙන ච;
                    </div>
                    <div class="gathalast">එතෙන බ්‍රාහ්මණො හොති, එතං බ්‍රාහ්මණමුත්තම’’’න්ති.</div>
                </div>
            </div>
            <div class="centre ct_sutta ending">... සුනීතො ථෙරො....</div>
        </div>
    </div>
    <div class="centre ct_nipatha ending">ද්වාදසකනිපාතො නිට්ඨිතො.</div>
    <div class="paragraph udana" para="udana">
        <div class="bodytext ct_nipatha">තත්‍රුද්දානං -</div>
        <div class="ct_nipatha gatha">සීලවා ච සුනීතො ච, ථෙරා ද්වෙ තෙ මහිද්ධිකා;</div>
        <div class="gathalast ct_nipatha">ද්වාදසම්හි නිපාතම්හි, ගාථායො චතුවීසතීති.</div>
    </div>
</div>