<div class="chapter ct_nipatha" node-id="44230">
    <span class="chapter ct_nipatha">14. චුද්දසකනිපාතො</span>
    <div class="chapter-contents">
        <div class="subhead ct_sutta" node-id="44231">
            <span class="subhead ct_sutta">1. ඛදිරවනියරෙවතත්ථෙරගාථා</span>
            <div class="subhead-contents">
                <div class="paragraph" para="645">
                    <span class="paranum">645</span>
                    <div class="gatha"> ‘‘යදා 
                        <pb ed="M" n="0.0314"/>
                        <pb ed="V" n="0.0249"/>
                        <pb ed="P" n="0.0067"/> අහං පබ්බජිතො, අගාරස්මානගාරියං;
                    </div>
                    <div class="gathalast">නාභිජානාමි සඞ්කප්පං, අනරියං දොසසංහිතං.</div>
                </div>
                <div class="paragraph" para="646">
                    <span class="paranum">646</span>
                    <div class="gatha"> ‘‘‘ඉමෙ හඤ්ඤන්තු වජ්ඣන්තු, දුක්ඛං පප්පොන්තු පාණිනො’;</div>
                    <div class="gathalast">සඞ්කප්පං නාභිජානාමි, ඉමස්මිං දීඝමන්තරෙ.</div>
                </div>
                <div class="paragraph" para="647">
                    <span class="paranum">647</span>
                    <div class="gatha"> ‘‘මෙත්තඤ්ච අභිජානාමි, අප්පමාණං සුභාවිතං;</div>
                    <div class="gathalast">අනුපුබ්බං පරිචිතං, යථා බුද්ධෙන දෙසිතං.</div>
                </div>
                <div class="paragraph" para="648">
                    <span class="paranum">648</span>
                    <div class="gatha"> ‘‘සබ්බමිත්තො සබ්බසඛො, සබ්බභූතානුකම්පකො;</div>
                    <div class="gathalast">මෙත්තචිත්තඤ්ච 
                        <span class="note">(මෙත්තං චිත්තං (සී. ස්‍යා.))</span> භාවෙමි, අබ්‍යාපජ්ජරතො 
                        <span class="note">(අබ්‍යාපජ්ඣරතො (සී. ස්‍යා.))</span> සදා.
                    </div>
                </div>
                <div class="paragraph" para="649">
                    <span class="paranum">649</span>
                    <div class="gatha"> ‘‘අසංහීරං අසංකුප්පං, චිත්තං ආමොදයාමහං;</div>
                    <div class="gathalast">බ්‍රහ්මවිහාරං භාවෙමි, අකාපුරිසසෙවිතං.</div>
                </div>
                <div class="paragraph" para="650">
                    <span class="paranum">650</span>
                    <div class="gatha"> ‘‘අවිතක්කං 
                        <pb ed="T" n="0.0363"/> සමාපන්නො, සම්මාසම්බුද්ධසාවකො;
                    </div>
                    <div class="gathalast">අරියෙන තුණ්හීභාවෙන, උපෙතො හොති තාවදෙ.</div>
                </div>
                <div class="paragraph" para="651">
                    <span class="paranum">651</span>
                    <div class="gatha"> ‘‘යථාපි පබ්බතො සෙලො, අචලො සුප්පතිට්ඨිතො;</div>
                    <div class="gathalast">එවං මොහක්ඛයා භික්ඛු, පබ්බතොව න වෙධති.</div>
                </div>
                <div class="paragraph" para="652">
                    <span class="paranum">652</span>
                    <div class="gatha"> ‘‘අනඞ්ගණස්ස පොසස්ස, නිච්චං සුචිගවෙසිනො;</div>
                    <div class="gathalast">වාලග්ගමත්තං පාපස්ස, අබ්භමත්තංව ඛායති.</div>
                </div>
                <div class="paragraph" para="653">
                    <span class="paranum">653</span>
                    <div class="gatha"> ‘‘නගරං යථා පච්චන්තං, ගුත්තං සන්තරබාහිරං;</div>
                    <div class="gathalast">එවං ගොපෙථ අත්තානං, ඛණො වො මා උපච්චගා.</div>
                </div>
                <div class="paragraph" para="654">
                    <span class="paranum">654</span>
                    <div class="gatha"> ‘‘නාභිනන්දාමි මරණං, නාභිනන්දාමි ජීවිතං;</div>
                    <div class="gathalast">කාලඤ්ච පටිකඞ්ඛාමි, නිබ්බිසං භතකො යථා.</div>
                </div>
                <div class="paragraph" para="655">
                    <span class="paranum">655</span>
                    <div class="gatha"> ‘‘නාභිනන්දාමි මරණං...පෙ.... සම්පජානො පතිස්සතො.</div>
                </div>
                <div class="paragraph" para="656">
                    <span class="paranum">656</span>
                    <div class="gatha"> ‘‘පරිචිණ්ණො මයා සත්ථා, කතං බුද්ධස්ස සාසනං;</div>
                    <div class="gathalast">ඔහිතො ගරුකො භාරො, භවනෙත්ති සමූහතා.</div>
                </div>
                <div class="paragraph" para="657">
                    <span class="paranum">657</span>
                    <div class="gatha"> ‘‘යස්ස 
                        <pb ed="M" n="0.0315"/>
                        <pb ed="V" n="0.0250"/> චත්ථාය පබ්බජිතො, අගාරස්මානගාරියං;
                    </div>
                    <div class="gathalast">සො මෙ අත්ථො අනුප්පත්තො, සබ්බසංයොජනක්ඛයො.</div>
                </div>
                <div class="paragraph" para="658">
                    <span class="paranum">658</span>
                    <div class="gatha"> ‘‘සම්පාදෙථප්පමාදෙන, එසා මෙ අනුසාසනී;</div>
                    <div class="gathalast">හන්දාහං පරිනිබ්බිස්සං, විප්පමුත්තොම්හි සබ්බධී’’ති.</div>
                </div>
            </div>
            <div class="centre ct_sutta ending">... ඛදිරවනියරෙවතො ථෙරො....</div>
        </div>
        <div class="subhead ct_sutta" node-id="44232">
            <span class="subhead ct_sutta">2. ගොදත්තත්ථෙරගාථා</span>
            <div class="subhead-contents">
                <div class="paragraph" para="659">
                    <span class="paranum">659</span>
                    <div class="gatha"> ‘‘යථාපි භද්දො ආජඤ්ඤො, ධුරෙ යුත්තො ධුරස්සහො 
                        <span class="note">(ධුරාසහො (අට්ඨ.))</span>;
                    </div>
                    <div class="gathalast">මථිතො 
                        <pb ed="T" n="0.0364"/> අතිභාරෙන, සංයුගං නාතිවත්තති.
                    </div>
                </div>
                <div class="paragraph" para="660">
                    <span class="paranum">660</span>
                    <div class="gatha"> ‘‘එවං පඤ්ඤාය යෙ තිත්තා, සමුද්දො වාරිනා යථා;</div>
                    <div class="gathalast">න පරෙ අතිමඤ්ඤන්ති, අරියධම්මොව පාණිනං.</div>
                </div>
                <div class="paragraph" para="661">
                    <span class="paranum">661</span>
                    <div class="gatha"> ‘‘කාලෙ 
                        <pb ed="P" n="0.0068"/> කාලවසං පත්තා, භවාභවවසං ගතා;
                    </div>
                    <div class="gathalast">නරා දුක්ඛං නිගච්ඡන්ති, තෙධ සොචන්ති මාණවා 
                        <span class="note">(මානවා (සී.))</span>.
                    </div>
                </div>
                <div class="paragraph" para="662">
                    <span class="paranum">662</span>
                    <div class="gatha"> ‘‘උන්නතා සුඛධම්මෙන, දුක්ඛධම්මෙන චොනතා;</div>
                    <div class="gathalast">ද්වයෙන බාලා හඤ්ඤන්ති, යථාභූතං අදස්සිනො.</div>
                </div>
                <div class="paragraph" para="663">
                    <span class="paranum">663</span>
                    <div class="gatha"> ‘‘යෙ ච දුක්ඛෙ සුඛස්මිඤ්ච, මජ්ඣෙ සිබ්බිනිමච්චගූ;</div>
                    <div class="gathalast">ඨිතා තෙ ඉන්දඛීලොව, න තෙ උන්නතඔනතා.</div>
                </div>
                <div class="paragraph" para="664">
                    <span class="paranum">664</span>
                    <div class="gatha"> ‘‘න හෙව ලාභෙ නාලාභෙ, න යසෙ න ච කිත්තියා;</div>
                    <div class="gathalast">න නින්දායං පසංසාය, න තෙ දුක්ඛෙ සුඛම්හි.</div>
                </div>
                <div class="paragraph" para="665">
                    <span class="paranum">665</span>
                    <div class="gatha"> ‘‘සබ්බත්ථ තෙ න ලිම්පන්ති, උදබින්දුව පොක්ඛරෙ;</div>
                    <div class="gathalast">සබ්බත්ථ සුඛිතා ධීරා, සබ්බත්ථ අපරාජිතා.</div>
                </div>
                <div class="paragraph" para="666">
                    <span class="paranum">666</span>
                    <div class="gatha"> ‘‘ධම්මෙන ච අලාභො යො, යො ච ලාභො අධම්මිකො;</div>
                    <div class="gathalast">අලාභො ධම්මිකො සෙය්‍යො, යං චෙ ලාභො අධම්මිකො.</div>
                </div>
                <div class="paragraph" para="667">
                    <span class="paranum">667</span>
                    <div class="gatha"> ‘‘යසො ච අප්පබුද්ධීනං, විඤ්ඤූනං අයසො ච යො;</div>
                    <div class="gathalast">අයසොව සෙය්‍යො විඤ්ඤූනං, න යසො අප්පබුද්ධිනං.</div>
                </div>
                <div class="paragraph" para="668">
                    <span class="paranum">668</span>
                    <div class="gatha"> ‘‘දුම්මෙධෙහි 
                        <pb ed="M" n="0.0316"/> පසංසා ච, විඤ්ඤූහි ගරහා ච යා;
                    </div>
                    <div class="gathalast">ගරහාව සෙය්‍යො විඤ්ඤූහි, යං චෙ බාලප්පසංසනා.</div>
                </div>
                <div class="paragraph" para="669">
                    <span class="paranum">669</span>
                    <div class="gatha"> ‘‘සුඛඤ්ච 
                        <pb ed="T" n="0.0365"/>
                        <pb ed="V" n="0.0251"/> කාමමයිකං, දුක්ඛඤ්ච පවිවෙකියං;
                    </div>
                    <div class="gathalast">පවිවෙකදුක්ඛං සෙය්‍යො, යං චෙ කාමමයං සුඛං.</div>
                </div>
                <div class="paragraph" para="670">
                    <span class="paranum">670</span>
                    <div class="gatha"> ‘‘ජීවිතඤ්ච අධම්මෙන, ධම්මෙන මරණඤ්ච යං;</div>
                    <div class="gathalast">මරණං ධම්මිකං සෙය්‍යො, යං චෙ ජීවෙ අධම්මිකං.</div>
                </div>
                <div class="paragraph" para="671">
                    <span class="paranum">671</span>
                    <div class="gatha"> ‘‘කාමකොපප්පහීනා යෙ, සන්තචිත්තා භවාභවෙ;</div>
                    <div class="gathalast">චරන්ති ලොකෙ අසිතා, නත්ථි තෙසං පියාපියං.</div>
                </div>
                <div class="paragraph" para="672">
                    <span class="paranum">672</span>
                    <div class="gatha"> ‘‘භාවයිත්වාන බොජ්ඣඞ්ගෙ, ඉන්ද්‍රියානි බලානි ච;</div>
                    <div class="gathalast">පප්පුය්‍ය පරමං සන්තිං, පරිනිබ්බන්තිනාසවා’’ති.</div>
                </div>
            </div>
            <div class="centre ct_sutta ending">... ගොදත්තො ථෙරො....</div>
        </div>
    </div>
    <div class="centre ct_nipatha ending">චුද්දසකනිපාතො නිට්ඨිතො.</div>
    <div class="paragraph udana" para="udana">
        <div class="bodytext ct_nipatha">තත්‍රුද්දානං -</div>
        <div class="ct_nipatha gatha">රෙවතො චෙව ගොදත්තො, ථෙරා ද්වෙ තෙ මහිද්ධිකා;</div>
        <div class="gathalast ct_nipatha">චුද්දසම්හි නිපාතම්හි, ගාථායො අට්ඨවීසතීති.</div>
    </div>
</div>