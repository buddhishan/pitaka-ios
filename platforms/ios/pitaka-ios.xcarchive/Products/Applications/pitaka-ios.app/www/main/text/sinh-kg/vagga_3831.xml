<div class="chapter ct_vagga" node-id="38310">
    <span class="chapter ct_vagga">22. නිරයවග්ගො</span>
    <div class="chapter-contents">
        <div para="306" class="paragraph">
            <span class="paranum">306</span>
            <div class="bodytext">අනුන්ට අභූත චෝදනා කරන කෙනාට නිරයේ තමයි උපදින්ට වෙන්නෙ. තමන් යම් පවක් කරලා, ඒක කළේ නැතෙයි කියන කෙනාත්, නිරයේම තමයි උපදින්නෙ. පහත් ක්‍රියා වලින් යුතු ඒ මිනිස්සු දෙන්නම මැරිලා ගිය දවසක නිරයේ ඉපදීමෙන් සමාන වෙනවා.</div>
            <div class="bodytext">(ජේතවනාරාමයේදී සුන්දරී පරිබ්‍රාජිකාව අරභයා වදාළ ගාථාවකි ෴)</div>
        </div>
        <div para="307" class="paragraph">
            <span class="paranum">307</span>
            <div class="bodytext">කිසි සංවරකමක් නැති, පාපී අකුසල් ඇති බොහෝ දෙනෙක් සිවුර විතරක් බෙල්ලෙ ඔතාගෙන ඉන්නවා. ඒ පවිටු පුද්ගලයන් තමන්ම කරගෙන යන පව් නිසා, ගිහින් උපදින්නේ නිරයේ.</div>
            <div class="bodytext">(වේළුවනයේදී පේ්‍රතව දුක් විඳින පිරිසක් අරභයා වදාළ ගාථාවකි ෴)</div>
        </div>
        <div para="308" class="paragraph">
            <span class="paranum">308</span>
        </div>
        <div para="309" class="paragraph">
            <span class="paranum">309</span>
            <div class="bodytext">පර ස්ත්‍රීන් සේවනය කරන, ප්‍රමාදී පුද්ගලයා, කරදර හතරකට ගොදුරු වෙනවා. පළවෙනි එක පව් රැස්වීම, හිතේ චකිතය නිසා, සතුටක් විඳින්ට නැතිකම දෙවැන්නයි. තුන්වෙනි එක නින්දාවයි. සතරවැන්න නිරයේ ඉපදීමයි.</div>
            <div class="bodytext">(සැවැත් නුවරදී ඛේම සිටුවරයා අරභයා වදාළ ගාථාවකි ෴)</div>
        </div>
        <div para="310" class="paragraph">
            <span class="paranum">310</span>
            <div class="bodytext">පව් රැස්කරගත්තු කෙනෙකුගේ උපතත් පාපිමයි. බියේ ගැහි ගැහී, තවත් බයවෙච්ච කාන්තාවක් එක්ක ඇතිකරගත්ත ඔය කාම සේවනයෙන් ඇතිවන ආශ්වාදය හරිම චුට්ටයි. ආණ්ඩුවට අහුවුණොත් බරපතල දඬුවම් විඳින්ට සිද්ධ වෙනවා. ඒ නිසා, බුද්ධිමත් මනුෂ්‍යයා පරස්ත්‍රීන් සේවනය නොකළ යුතුයි.</div>
            <div class="bodytext">(-එම- ෴)</div>
        </div>
        <div para="311" class="paragraph">
            <span class="paranum">311</span>
            <div class="bodytext">වැරදි විදිහට කුසතණ ගහ ඇල්ලුවොත්, ඒක අල්ලපු අතමයි කැපිල යන්නෙ. වැරදි විදිහට පුරුදු කරපු මහණකමෙන් නිරයටමයි ඇදගෙන යන්නෙ.</div>
            <div class="bodytext">(ජේතවනාරාමයේදී එක්තරා අකීකරු භික්ෂුවක් අරභයා වදාළ ගාථාවකි ෴)</div>
        </div>
        <div para="312" class="paragraph">
            <span class="paranum">312</span>
            <div class="bodytext">ස්ථිර අදහසකින් තොරව, බුරුලට ගත් යම් සීලාදියක් තියෙනවා නම්, කිලුටු සහිත යම් ව්‍රතයක් තියෙනවා නම්, සැක කටයුතු මහණකමක් තියෙනවා නම්, ඒ කිසි දේකින් සාර්ථක ප්‍රතිඵල ලබන්නට බෑ.</div>
            <div class="bodytext">(සේතව්‍ය නුවරදී චූලකාල, මහාකාල භික්ෂූන් අරභයා වදාළ ගාථාවකි ෴)</div>
        </div>
        <div para="313" class="paragraph">
            <span class="paranum">313</span>
            <div class="bodytext">ඉදින් සීලාදී ගුණ ධර්ම දියුණු කරනවා නම්, දැඩි වීරියකින්, පරාක්‍රමයකින්මයි කරන්ට ඕනෙ. පැවිද්ද ලිහිල්ව ගත්තොත්, බොහෝ විට සිදුවෙන්නෙ කෙලෙස් වැගිරෙන එක.</div>
            <div class="bodytext">(-එම- ෴)</div>
        </div>
        <div para="314" class="paragraph">
            <span class="paranum">314</span>
            <div class="bodytext">පාපී අකුසල් නොකරන එකමයි හොඳ. නැත්නම්, පස්සේ දුක් විඳින්ට සිදුවෙනවා. යමක් කළාට පස්සේ පසුතැවිල්ලක් නැත්නම්, අන්න එබඳු කුසල් දහම් කිරීම තමයි හොඳ.</div>
            <div class="bodytext">(ජේතවනාරාමයේදී ඉරිසියාකාර ස්ත්‍රියක් අරභයා වදාළ ගාථාවකි ෴)</div>
        </div>
        <div para="315" class="paragraph">
            <span class="paranum">315</span>
            <div class="bodytext">ඇතුළතත්, පිටතත් හොඳින් ආරක්ෂා සංවිධානය කරපු, දුර පළාතක තියෙන නරගයක් වගේ තමන්ගේ ජීවිතයද වරදට වැටෙන්ට නොදී රැකගන්ට ඕනෙ. මේ උතුම් අවස්ථාව ඔබට නම් මගහැරෙන්ට එපා. මේ උතුම් අවස්ථාව ඉක්ම ගියොත්, නිරයේ වැටිලා ශෝක කරන්නට වෙනවා.</div>
            <div class="bodytext">(ජේතවනාරාමයේදී බොහෝ ආගන්තුක භික්ෂු පිරිසක් අරභයා වදාළ ගාථාවකි ෴)</div>
        </div>
        <div para="316" class="paragraph">
            <span class="paranum">316</span>
            <div class="bodytext">විලි වසාගෙන සිටීම ගැන ලැජ්ජා විය යුතු නෑ. (මේ නිගණ්ඨයින් ඒකටත් ලැජ්ජයි.) නමුත් ලැජ්ජා විය යුත්තේ නිර්වස්ත්‍රව සිටීමටයි. (මේ නිගණ්ඨයින් ඒකට ලැජ්ජා නෑ.) මිත්‍යා දෘෂ්ටිය පුරුදු කරන සත්වයන් අපායට ගිහිල්ලයි නවතින්නෙ.</div>
            <div class="bodytext">(ජේතවනාරාමයේදී නිගණ්ඨයින් අරභයා වදාළ ගාථාවකි ෴)</div>
        </div>
        <div para="317" class="paragraph">
            <span class="paranum">317</span>
            <div class="bodytext">බිය රහිත වූ නිවන් මග ගැන (මේ නිගණ්ඨයින්) බයවෙලා ඉන්නෙ, බිය විය යුතු දේවල් පුරුදු කිරීම ගැන (මේ නිගණ්ඨයින්ට) කිසි බයක් නෑ. මිත්‍යා දෘෂ්ටි පුරුදු කරන සත්වයා අපායේ තමයි උපදින්නේ.</div>
            <div class="bodytext">(-එම- ෴)</div>
        </div>
        <div para="318" class="paragraph">
            <span class="paranum">318</span>
            <div class="bodytext">නිවැරදි වූ ආර්ය ධර්මය ගැන (මිත්‍යා දෘෂ්ටික උදවිය) හිතාගෙන ඉන්නෙ වැරදි විදිහටයි. නමුත්, වැරදි අධර්මය ඔවුන්ට පේන්නේ ඉතා නිවැරදි දෙයක් හැටියටයි. මිත්‍යා දෘෂ්ටිය පුරුදු කරන සත්වයන් අපායේ තමයි උපදින්නේ.</div>
            <div class="bodytext">(ජේතවනාරාමයේදී අන්‍යාගමිකයන් පිරිසක් අරභයා වදාළ ගාථාවකි ෴)</div>
        </div>
        <div para="319" class="paragraph">
            <span class="paranum">319</span>
            <div class="bodytext">වැරදි දේ වැරදි දේ විදිහට දැනගෙන, නිවැරදි වූ ධර්මය නිවැරදි දේ හැටියට දැනගෙන, සම්මා දිට්ඨිය පුරුදු කරන සත්වයන් සුගතියේ තමයි උපදින්නේ.</div>
            <div class="bodytext">(-එම- ෴)</div>
        </div>
    </div>
    <div class="centre ct_vagga ending">නිරය වග්ගය නිමා විය.</div>
</div>