<div class="chapter ct_vagga" node-id="38130">
    <span class="chapter ct_vagga">4. පුප්ඵවග්ගො</span>
    <div class="chapter-contents">
        <div class="paragraph" para="44">
            <span class="paranum">44</span>
            <div class="gatha"> කො 
                <pb ed="V" n="0.0019"/>
                <pb ed="P" n="0.0007"/>
                <pb ed="T" n="0.0021"/> ඉමං 
                <span class="note">(කොමං (ක.))</span> පථවිං විචෙස්සති 
                <span class="note">(විජෙස්සති (සී. ස්‍යා. පී.))</span>, යමලොකඤ්ච ඉමං සදෙවකං;
            </div>
            <div class="gathalast">කො ධම්මපදං සුදෙසිතං, කුසලො පුප්ඵමිව පචෙස්සති 
                <span class="note">(පුප්ඵමිවප්පචෙස්සති (ක.))</span>.
            </div>
        </div>
        <div class="paragraph" para="45">
            <span class="paranum">45</span>
            <div class="gatha"> සෙඛො පථවිං විචෙස්සති, යමලොකඤ්ච ඉමං සදෙවකං;</div>
            <div class="gathalast">සෙඛො ධම්මපදං සුදෙසිතං, කුසලො පුප්ඵමිව පචෙස්සති.</div>
        </div>
        <div class="paragraph" para="46">
            <span class="paranum">46</span>
            <div class="gatha"> ඵෙණූපමං 
                <pb ed="M" n="0.0020"/> කායමිමං විදිත්වා, මරීචිධම්මං අභිසම්බුධානො;
            </div>
            <div class="gathalast">ඡෙත්වාන මාරස්ස පපුප්ඵකානි 
                <span class="note">(සපුප්ඵකානි (ටීකා))</span>, අදස්සනං මච්චුරාජස්ස ගච්ඡෙ.
            </div>
        </div>
        <div class="paragraph" para="47">
            <span class="paranum">47</span>
            <div class="gatha"> පුප්ඵානි හෙව පචිනන්තං, බ්‍යාසත්තමනසං 
                <span class="note">(බ්‍යාසත්තමානසං (ක.))</span> නරං;
            </div>
            <div class="gathalast">සුත්තං ගාමං මහොඝොව, මච්චු ආදාය ගච්ඡති.</div>
        </div>
        <div class="paragraph" para="48">
            <span class="paranum">48</span>
            <div class="gatha"> පුප්ඵානි හෙව පචිනන්තං, බ්‍යාසත්තමනසං නරං;</div>
            <div class="gathalast">අතිත්තඤ්ඤෙව කාමෙසු, අන්තකො කුරුතෙ වසං.</div>
        </div>
        <div class="paragraph" para="49">
            <span class="paranum">49</span>
            <div class="gatha"> යථාපි භමරො පුප්ඵං, වණ්ණගන්ධමහෙඨයං 
                <span class="note">(වණ්ණගන්ධමපොඨයං (ක.))</span>;
            </div>
            <div class="gathalast">පලෙති රසමාදාය, එවං ගාමෙ මුනී චරෙ.</div>
        </div>
        <div class="paragraph" para="50">
            <span class="paranum">50</span>
            <div class="gatha"> න පරෙසං විලොමානි, න පරෙසං කතාකතං;</div>
            <div class="gathalast">අත්තනොව අවෙක්ඛෙය්‍ය, කතානි අකතානි ච.</div>
        </div>
        <div class="paragraph" para="51">
            <span class="paranum">51</span>
            <div class="gatha"> යථාපි 
                <pb ed="P" n="0.0008"/>
                <pb ed="T" n="0.0022"/> රුචිරං පුප්ඵං, වණ්ණවන්තං අගන්ධකං;
            </div>
            <div class="gathalast">එවං සුභාසිතා වාචා, අඵලා හොති අකුබ්බතො.</div>
        </div>
        <div class="paragraph" para="52">
            <span class="paranum">52</span>
            <div class="gatha"> යථාපි 
                <pb ed="V" n="0.0020"/> රුචිරං පුප්ඵං, වණ්ණවන්තං සුගන්ධකං 
                <span class="note">(සගන්ධකං (සී. ස්‍යා. කං. පී.))</span>;
            </div>
            <div class="gathalast">එවං සුභාසිතා වාචා, සඵලා හොති කුබ්බතො 
                <span class="note">(සකුබ්බතො (සී. පී.), පකුබ්බතො (සී. අට්ඨ.), සුකුබ්බතො (ස්‍යා. කං.))</span>.
            </div>
        </div>
        <div class="paragraph" para="53">
            <span class="paranum">53</span>
            <div class="gatha"> යථාපි 
                <pb ed="M" n="0.0021"/> පුප්ඵරාසිම්හා, කයිරා මාලාගුණෙ බහූ;
            </div>
            <div class="gathalast">එවං ජාතෙන මච්චෙන, කත්තබ්බං කුසලං බහුං.</div>
        </div>
        <div class="paragraph" para="54">
            <span class="paranum">54</span>
            <div class="gatha"> න පුප්ඵගන්ධො පටිවාතමෙති, න චන්දනං තගරමල්ලිකා 
                <span class="note">(තගරමල්ලිකා (සී. ස්‍යා. කං. පී.))</span>;
            </div>
            <div class="gathalast">සතඤ්ච ගන්ධො පටිවාතමෙති, සබ්බා දිසා සප්පුරිසො පවායති.</div>
        </div>
        <div class="paragraph" para="55">
            <span class="paranum">55</span>
            <div class="gatha"> චන්දනං තගරං වාපි, උප්පලං අථ වස්සිකී;</div>
            <div class="gathalast">එතෙසං ගන්ධජාතානං, සීලගන්ධො අනුත්තරො.</div>
        </div>
        <div class="paragraph" para="56">
            <span class="paranum">56</span>
            <div class="gatha"> අප්පමත්තො අයං ගන්ධො, ය්වායං තගරචන්දනං 
                <span class="note">(යායං තගරචන්දනී (සී. ස්‍යා. කං. පී.))</span>;
            </div>
            <div class="gathalast">යො ච සීලවතං ගන්ධො, වාති දෙවෙසු උත්තමො.</div>
        </div>
        <div class="paragraph" para="57">
            <span class="paranum">57</span>
            <div class="gatha"> තෙසං සම්පන්නසීලානං, අප්පමාදවිහාරිනං;</div>
            <div class="gathalast">සම්මදඤ්ඤා විමුත්තානං, මාරො මග්ගං න වින්දති.</div>
        </div>
        <div class="paragraph" para="58">
            <span class="paranum">58</span>
            <div class="gatha"> යථා සඞ්කාරඨානස්මිං 
                <span class="note">(සඞ්කාරධානස්මිං (සී. ස්‍යා. කං. පී.))</span>, උජ්ඣිතස්මිං මහාපථෙ;
            </div>
            <div class="gathalast">පදුමං තත්ථ ජායෙථ, සුචිගන්ධං මනොරමං.</div>
        </div>
        <div class="paragraph" para="59">
            <span class="paranum">59</span>
            <div class="gatha"> එවං 
                <pb ed="P" n="0.0009"/> සඞ්කාරභූතෙසු, අන්ධභූතෙ 
                <span class="note">(අන්ධීභූතෙ (ක.))</span> පුථුජ්ජනෙ;
            </div>
            <div class="gathalast">අතිරොචති පඤ්ඤාය, සම්මාසම්බුද්ධසාවකො.</div>
        </div>
    </div>
    <div class="centre ct_vagga ending">පුප්ඵවග්ගො චතුත්ථො නිට්ඨිතො.</div>
</div>