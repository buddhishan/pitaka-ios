<div class="specialcaption ct_pannasaka">3. තතියපණ්ණාසකං</div>
<div class="chapter ct_vagga" node-id="27200">
    <span class="chapter ct_vagga">(11) 1. ආසාදුප්පජහවග්ගො</span>
    <div class="chapter-contents">
        <div class="paragraph" para="119">
            <span class="paranum">119</span>
            <div class="bodytext"> ‘‘ද්වෙමා 
                <pb ed="V" n="1.0105"/>
                <pb ed="M" n="1.0086"/>, භික්ඛවෙ, ආසා දුප්පජහා. කතමා ද්වෙ? ලාභාසා ච ජීවිතාසා ච. ඉමා ඛො, භික්ඛවෙ, ද්වෙ ආසා දුප්පජහා’’ති.
            </div>
        </div>
        <div class="paragraph" para="120">
            <span class="paranum">120</span>
            <div class="bodytext"> ‘‘ද්වෙමෙ 
                <pb ed="P" n="1.0087"/>, භික්ඛවෙ, පුග්ගලා දුල්ලභා ලොකස්මිං. කතමෙ ද්වෙ 
                <pb ed="T" n="1.0109"/>? යො ච පුබ්බකාරී, යො ච කතඤ්ඤූ කතවෙදී. ඉමෙ ඛො, භික්ඛවෙ, ද්වෙ පුග්ගලා දුල්ලභා ලොකස්මි’’න්ති.
            </div>
        </div>
        <div class="paragraph" para="121">
            <span class="paranum">121</span>
            <div class="bodytext"> ‘‘ද්වෙමෙ, භික්ඛවෙ, පුග්ගලා දුල්ලභා ලොකස්මිං. කතමෙ ද්වෙ? තිත්තො ච තප්පෙතා ච. ඉමෙ ඛො, භික්ඛවෙ, ද්වෙ පුග්ගලා දුල්ලභා ලොකස්මි’’න්ති.</div>
        </div>
        <div class="paragraph" para="122">
            <span class="paranum">122</span>
            <div class="bodytext"> ‘‘ද්වෙමෙ, භික්ඛවෙ, පුග්ගලා දුත්තප්පයා. කතමෙ ද්වෙ? යො ච ලද්ධං ලද්ධං නික්ඛිපති, යො ච ලද්ධං ලද්ධං විස්සජ්ජෙති. ඉමෙ ඛො, භික්ඛවෙ, ද්වෙ පුග්ගලා දුත්තප්පයා’’ති.</div>
        </div>
        <div class="paragraph" para="123">
            <span class="paranum">123</span>
            <div class="bodytext"> ‘‘ද්වෙමෙ, භික්ඛවෙ, පුග්ගලා සුතප්පයා. කතමෙ ද්වෙ? යො ච ලද්ධං ලද්ධං න නික්ඛිපති, යො ච ලද්ධං ලද්ධං න විස්සජ්ජෙති. ඉමෙ ඛො, භික්ඛවෙ, ද්වෙ පුග්ගලා සුතප්පයා’’ති.</div>
        </div>
        <div class="paragraph" para="124">
            <span class="paranum">124</span>
            <div class="bodytext"> ‘‘ද්වෙමෙ, භික්ඛවෙ, පච්චයා රාගස්ස උප්පාදාය. කතමෙ ද්වෙ? සුභනිමිත්තඤ්ච අයොනිසො ච මනසිකාරො. ඉමෙ ඛො, භික්ඛවෙ, ද්වෙ පච්චයා රාගස්ස උප්පාදායා’’ති.</div>
        </div>
        <div class="paragraph" para="125">
            <span class="paranum">125</span>
            <div class="bodytext"> ‘‘ද්වෙමෙ 
                <pb ed="V" n="1.0106"/>, භික්ඛවෙ, පච්චයා දොසස්ස උප්පාදාය. කතමෙ ද්වෙ? පටිඝනිමිත්තඤ්ච අයොනිසො ච මනසිකාරො. ඉමෙ ඛො, භික්ඛවෙ, ද්වෙ පච්චයා දොසස්ස උප්පාදායා’’ති.
            </div>
        </div>
        <div class="paragraph" para="126">
            <span class="paranum">126</span>
            <div class="bodytext"> ‘‘ද්වෙමෙ, භික්ඛවෙ, පච්චයා මිච්ඡාදිට්ඨියා උප්පාදාය. කතමෙ ද්වෙ? පරතො ච ඝොසො අයොනිසො ච මනසිකාරො. ඉමෙ ඛො, භික්ඛවෙ, ද්වෙ පච්චයා මිච්ඡාදිට්ඨියා උප්පාදායා’’ති.</div>
        </div>
        <div class="paragraph" para="127">
            <span class="paranum">127</span>
            <div class="bodytext"> ‘‘ද්වෙමෙ 
                <pb ed="M" n="1.0087"/>
                <pb ed="T" n="1.0110"/>, භික්ඛවෙ, පච්චයා සම්මාදිට්ඨියා උප්පාදාය. කතමෙ ද්වෙ? පරතො ච ඝොසො, යොනිසො ච මනසිකාරො. ඉමෙ ඛො, භික්ඛවෙ, ද්වෙ පච්චයා සම්මාදිට්ඨියා උප්පාදායා’’ති.
            </div>
        </div>
        <div class="paragraph" para="128">
            <span class="paranum">128</span>
            <div class="bodytext"> ‘‘ද්වෙමා, භික්ඛවෙ, ආපත්තියො. කතමා ද්වෙ? ලහුකා 
                <pb ed="P" n="1.0088"/> ච ආපත්ති, ගරුකා ච ආපත්ති. ඉමා ඛො, භික්ඛවෙ, ද්වෙ ආපත්තියො’’ති.
            </div>
        </div>
        <div class="paragraph" para="129">
            <span class="paranum">129</span>
            <div class="bodytext"> ‘‘ද්වෙමා, භික්ඛවෙ, ආපත්තියො. කතමා ද්වෙ? දුට්ඨුල්ලා ච ආපත්ති, අදුට්ඨුල්ලා ච ආපත්ති. ඉමා ඛො, භික්ඛවෙ, ද්වෙ ආපත්තියො’’ති.</div>
        </div>
        <div class="paragraph" para="130">
            <span class="paranum">130</span>
            <div class="bodytext"> ‘‘ද්වෙමා, භික්ඛවෙ, ආපත්තියො. කතමා ද්වෙ? සාවසෙසා ච ආපත්ති, අනවසෙසා ච ආපත්ති. ඉමා ඛො, භික්ඛවෙ, ද්වෙ ආපත්තියො’’ති.</div>
        </div>
    </div>
    <div class="centre ct_vagga ending">ආසාදුප්පජහවග්ගො පඨමො.</div>
</div>