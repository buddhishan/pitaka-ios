<div class="namothassa"> නමො තස්ස භගවතො අරහතො සම්මාසම්බුද්ධස්ස</div>
<div class="nikaya ct_nikaya">
    <span class="nikaya ct_nikaya">ඛුද්දකනිකායෙ</span>
</div>
<div class="book ct_book">
    <span class="book ct_book">චරියාපිටකපාළි</span>
</div>
<div class="chapter ct_vagga" node-id="49100">
    <span class="chapter ct_vagga">1. අකිත්තිවග්ගො</span>
    <div class="chapter-contents">
        <div class="subhead ct_sutta" node-id="49101">
            <span class="subhead ct_sutta">1. අකිත්තිචරියා</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘කප්පෙ 
                        <pb ed="T" n="2.0551"/>
                        <pb ed="M" n="2.0385"/>
                        <pb ed="V" n="2.0371"/>
                        <pb ed="P" n="0.0073"/> ච සතසහස්සෙ, චතුරො ච අසඞ්ඛියෙ;
                    </div>
                    <div class="gathalast">එත්ථන්තරෙ යං චරිතං, සබ්බං තං බොධිපාචනං.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘අතීතකප්පෙ චරිතං, ඨපයිත්වා භවාභවෙ;</div>
                    <div class="gathalast">ඉමම්හි කප්පෙ චරිතං, පවක්ඛිස්සං සුණොහි මෙ.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘යදා අහං බ්‍රහාරඤ්ඤෙ, සුඤ්ඤෙ විපිනකානනෙ;</div>
                    <div class="gathalast">අජ්ඣොගාහෙත්වා 
                        <span class="note">(අජ්ඣොගහෙත්වා (සී. ස්‍යා.))</span> විහරාමි, අකිත්ති නාම තාපසො.
                    </div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘තදා 
                        <pb ed="V" n="2.0372"/> මං තපතෙජෙන, සන්තත්තො තිදිවාභිභූ;
                    </div>
                    <div class="gathalast">ධාරෙන්තො බ්‍රාහ්මණවණ්ණං, භික්ඛාය මං උපාගමි.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘පවනා ආභතං පණ්ණං, අතෙලඤ්ච අලොණිකං;</div>
                    <div class="gathalast">මම ද්වාරෙ ඨිතං දිස්වා, සකටාහෙන ආකිරිං.</div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ‘‘තස්ස දත්වානහං පණ්ණං, නික්කුජ්ජිත්වාන භාජනං;</div>
                    <div class="gathalast">පුනෙසනං ජහිත්වාන, පාවිසිං පණ්ණසාලකං.</div>
                </div>
                <div class="paragraph" para="7">
                    <span class="paranum">7</span>
                    <div class="gatha"> ‘‘දුතියම්පි 
                        <pb ed="T" n="2.0552"/> තතියම්පි, උපගඤ්ඡි මමන්තිකං;
                    </div>
                    <div class="gathalast">අකම්පිතො අනොලග්ගො, එවමෙවමදාසහං.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘න 
                        <pb ed="M" n="2.0386"/> මෙ තප්පච්චයා අත්ථි, සරීරස්මිං විවණ්ණියං;
                    </div>
                    <div class="gathalast">පීතිසුඛෙන රතියා, වීතිනාමෙමි තං දිවං.</div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘යදි මාසම්පි ද්වෙමාසං, දක්ඛිණෙය්‍යං වරං ලභෙ;</div>
                    <div class="gathalast">අකම්පිතො අනොලීනො, දදෙය්‍යං දානමුත්තමං.</div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘‘න තස්ස දානං දදමානො, යසං ලාභඤ්ච පත්ථයිං;</div>
                    <div class="gathalast">සබ්බඤ්ඤුතං පත්ථයානො, තානි කම්මානි ආචරි’’න්ති.</div>
                </div>
            </div>
            <div class="centre ct_sutta ending">අකිත්තිචරියං පඨමං.</div>
        </div>
        <div class="subhead ct_sutta" node-id="49102">
            <span class="subhead ct_sutta">2. සඞ්ඛචරියා</span>
            <div class="subhead-contents">
                <div class="paragraph" para="11">
                    <span class="paranum">11</span>
                    <div class="gatha"> ‘‘පුනාපරං 
                        <pb ed="P" n="0.0074"/> යදා හොමි, බ්‍රාහ්මණො සඞ්ඛසව්හයො;
                    </div>
                    <div class="gathalast">මහාසමුද්දං තරිතුකාමො, උපගච්ඡාමි පට්ටනං.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘තත්ථද්දසං පටිපථෙ, සයම්භුං අපරාජිතං;</div>
                    <div class="gathalast">කන්තාරද්ධානං පටිපන්නං 
                        <span class="note">(කන්තාරද්ධානපටිපන්නං (සී. ස්‍යා.))</span>, තත්තාය කඨිනභූමියා.
                    </div>
                </div>
                <div class="paragraph" para="13">
                    <span class="paranum">13</span>
                    <div class="gatha"> ‘‘තමහං පටිපථෙ දිස්වා, ඉමමත්ථං විචින්තයිං;</div>
                    <div class="gathalast">‘ඉදං ඛෙත්තං අනුප්පත්තං, පුඤ්ඤකාමස්ස ජන්තුනො.</div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘‘‘යථා කස්සකො පුරිසො, ඛෙත්තං දිස්වා මහාගමං;</div>
                    <div class="gathalast">තත්ථ බීජං න රොපෙති, න සො ධඤ්ඤෙන අත්ථිකො.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘‘එවමෙවාහං 
                        <pb ed="T" n="2.0553"/>
                        <pb ed="V" n="2.0373"/> පුඤ්ඤකාමො, දිස්වා ඛෙත්තවරුත්තමං;
                    </div>
                    <div class="gathalast">යදි තත්ථ කාරං න කරොමි, නාහං පුඤ්ඤෙන අත්ථිකො.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘‘යථා අමච්චො මුද්දිකාමො, රඤ්ඤො අන්තෙපුරෙ ජනෙ;</div>
                    <div class="gathalast">න දෙති තෙසං ධනධඤ්ඤං, මුද්දිතො පරිහායති.</div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘‘එවමෙවාහං පුඤ්ඤකාමො, විපුලං දිස්වාන දක්ඛිණං;</div>
                    <div class="gathalast">යදි තස්ස දානං න දදාමි, පරිහායිස්සාමි පුඤ්ඤතො’.</div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘එවාහං චින්තයිත්වාන, ඔරොහිත්වා උපාහනා;</div>
                    <div class="gathalast">තස්ස පාදානි වන්දිත්වා, අදාසිං ඡත්තුපාහනං.</div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘තෙනෙවාහං 
                        <pb ed="M" n="2.0387"/> සතගුණතො, සුඛුමාලො සුඛෙධිතො;
                    </div>
                    <div class="gathalast">අපි ච දානං පරිපූරෙන්තො, එවං තස්ස අදාසහ’’න්ති.</div>
                </div>
            </div>
            <div class="centre ct_sutta ending">සඞ්ඛචරියං දුතියං.</div>
        </div>
        <div class="subhead ct_sutta" node-id="49103">
            <span class="subhead ct_sutta">3. කුරුරාජචරියා</span>
            <div class="subhead-contents">
                <div class="paragraph" para="20">
                    <span class="paranum">20</span>
                    <div class="gatha"> ‘‘පුනාපරං යදා හොමි, ඉන්දපත්ථෙ 
                        <span class="note">(ඉන්දපත්තෙ (සී. ක.))</span> පුරුත්තමෙ;
                    </div>
                    <div class="gathalast">රාජා ධනඤ්චයො නාම, කුසලෙ දසහුපාගතො.</div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘කලිඞ්ගරට්ඨවිසයා, බ්‍රාහ්මණා උපගඤ්ඡු මං;</div>
                    <div class="gathalast">ආයාචුං මං හත්ථිනාගං, ධඤ්ඤං මඞ්ගලසම්මතං.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘‘අවුට්ඨිකො ජනපදො, දුබ්භික්ඛො ඡාතකො මහා;</div>
                    <div class="gathalast">දදාහි පවරං නාගං, නීලං අඤ්ජනසව්හයං.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘‘න 
                        <pb ed="T" n="2.0554"/>
                        <pb ed="P" n="0.0075"/> මෙ යාචකමනුප්පත්තෙ, පටික්ඛෙපො අනුච්ඡවො;
                    </div>
                    <div class="gathalast">මා මෙ භිජ්ජි සමාදානං, දස්සාමි විපුලං ගජං’.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘නාගං ගහෙත්වා සොණ්ඩාය, භිඞ්ගාරෙ 
                        <span class="note">(භිඞ්කාරෙ (සී.))</span> රතනාමයෙ;
                    </div>
                    <div class="gathalast">ජලං හත්ථෙ ආකිරිත්වා, බ්‍රාහ්මණානං අදං ගජං.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘තස්ස නාගෙ පදින්නම්හි, අමච්චා එතදබ්‍රවුං;</div>
                    <div class="gathalast">‘කිං නු තුය්හං වරං නාගං, යාචකානං පදස්සසි.</div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘‘ධඤ්ඤං 
                        <pb ed="V" n="2.0374"/> මඞ්ගලසම්පන්නං, සඞ්ගාමවිජයුත්තමං;
                    </div>
                    <div class="gathalast">තස්මිං නාගෙ පදින්නම්හි, කිං තෙ රජ්ජං කරිස්සති.</div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘‘රජ්ජම්පි මෙ දදෙ සබ්බං, සරීරං දජ්ජමත්තනො;</div>
                    <div class="gathalast">සබ්බඤ්ඤුතං පියං මය්හං, තස්මා නාගං අදාසහ’’’න්ති.</div>
                </div>
            </div>
            <div class="centre ct_sutta ending">කුරුරාජචරියං තතියං.</div>
        </div>
        <div class="subhead ct_sutta" node-id="49104">
            <span class="subhead ct_sutta">4. මහාසුදස්සනචරියා</span>
            <div class="subhead-contents">
                <div class="paragraph" para="28">
                    <span class="paranum">28</span>
                    <div class="gatha"> ‘‘කුසාවතිම්හි නගරෙ, යදා ආසිං මහීපති;</div>
                    <div class="gathalast">මහාසුදස්සනො නාම, චක්කවත්තී මහබ්බලො.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘තත්ථාහං 
                        <pb ed="M" n="2.0388"/> දිවසෙ තික්ඛත්තුං, ඝොසාපෙමි තහිං තහිං;
                    </div>
                    <div class="gathalast">‘කො කිං ඉච්ඡති පත්ථෙති, කස්ස කිං දීයතූ ධනං.</div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘‘කො ඡාතකො කො තසිතො, කො මාලං කො විලෙපනං;</div>
                    <div class="gathalast">නානාරත්තානි වත්ථානි, කො නග්ගො පරිදහිස්සති.</div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ‘‘‘කො පථෙ ඡත්තමාදෙති, කොපාහනා මුදූ සුභා’;</div>
                    <div class="gathalast">ඉති 
                        <pb ed="T" n="2.0555"/> සායඤ්ච පාතො ච, ඝොසාපෙමි තහිං තහිං.
                    </div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘න තං දසසු ඨානෙසු, නපි ඨානසතෙසු වා;</div>
                    <div class="gathalast">අනෙකසතඨානෙසු, පටියත්තං යාචකෙ ධනං.</div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘දිවා වා යදි වා රත්තිං, යදි එති වනිබ්බකො;</div>
                    <div class="gathalast">ලද්ධා යදිච්ඡකං භොගං, පූරහත්ථොව ගච්ඡති.</div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ‘‘එවරූපං මහාදානං, අදාසිං යාවජීවිකං;</div>
                    <div class="gathalast">නපාහං දෙස්සං ධනං දම්මි, නපි නත්ථි නිචයො මයි.</div>
                </div>
                <div class="paragraph" para="35">
                    <span class="paranum">35</span>
                    <div class="gatha"> ‘‘යථාපි ආතුරො නාම, රොගතො පරිමුත්තියා;</div>
                    <div class="gathalast">ධනෙන වෙජ්ජං තප්පෙත්වා, රොගතො පරිමුච්චති.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘තථෙවාහං ජානමානො, පරිපූරෙතුමසෙසතො;</div>
                    <div class="gatha">ඌනමනං පූරයිතුං, දෙමි දානං වනිබ්බකෙ;</div>
                    <div class="gathalast">නිරාලයො අපච්චාසො, සම්බොධිමනුපත්තියා’’ති.</div>
                </div>
            </div>
            <div class="centre ct_sutta ending">මහාසුදස්සනචරියං චතුත්ථං.</div>
        </div>
        <div class="subhead ct_sutta" node-id="49105">
            <span class="subhead ct_sutta">5. මහාගොවින්දචරියා</span>
            <div class="subhead-contents">
                <div class="paragraph" para="37">
                    <span class="paranum">37</span>
                    <div class="gatha"> ‘‘පුනාපරං 
                        <pb ed="V" n="2.0375"/>
                        <pb ed="P" n="0.0076"/> යදා හොමි, සත්තරාජපුරොහිතො;
                    </div>
                    <div class="gathalast">පූජිතො නරදෙවෙහි, මහාගොවින්දබ්‍රාහ්මණො.</div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘තදාහං සත්තරජ්ජෙසු, යං මෙ ආසි උපායනං;</div>
                    <div class="gathalast">තෙන දෙමි මහාදානං, අක්ඛොබ්භං 
                        <span class="note">(අක්ඛොභං (ස්‍යා. කං.))</span> සාගරූපමං.
                    </div>
                </div>
                <div class="paragraph" para="39">
                    <span class="paranum">39</span>
                    <div class="gatha"> ‘‘න 
                        <pb ed="T" n="2.0556"/>
                        <pb ed="M" n="2.0389"/> මෙ දෙස්සං ධනං ධඤ්ඤං, නපි නත්ථි නිචයො මයි;
                    </div>
                    <div class="gathalast">සබ්බඤ්ඤුතං පියං මය්හං, තස්මා දෙමි වරං ධන’’න්ති.</div>
                </div>
            </div>
            <div class="centre ct_sutta ending">මහාගොවින්දචරියං පඤ්චමං.</div>
        </div>
        <div class="subhead ct_sutta" node-id="49106">
            <span class="subhead ct_sutta">6. නිමිරාජචරියා</span>
            <div class="subhead-contents">
                <div class="paragraph" para="40">
                    <span class="paranum">40</span>
                    <div class="gatha"> ‘‘පුනාපරං යදා හොමි, මිථිලායං පුරුත්තමෙ;</div>
                    <div class="gathalast">නිමි නාම මහාරාජා, පණ්ඩිතො කුසලත්ථිකො.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘තදාහං මාපයිත්වාන, චතුස්සාලං චතුම්මුඛං;</div>
                    <div class="gathalast">තත්ථ දානං පවත්තෙසිං, මිගපක්ඛිනරාදිනං.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘අච්ඡාදනඤ්ච සයනං, අන්නං පානඤ්ච භොජනං;</div>
                    <div class="gathalast">අබ්බොච්ඡින්නං කරිත්වාන, මහාදානං පවත්තයිං.</div>
                </div>
                <div class="paragraph" para="43">
                    <span class="paranum">43</span>
                    <div class="gatha"> ‘‘යථාපි සෙවකො සාමිං, ධනහෙතුමුපාගතො;</div>
                    <div class="gathalast">කායෙන වාචා මනසා, ආරාධනීයමෙසති.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘තථෙවාහං සබ්බභවෙ, පරියෙසිස්සාමි බොධිජං;</div>
                    <div class="gathalast">දානෙන සත්තෙ තප්පෙත්වා, ඉච්ඡාමි බොධිමුත්තම’’න්ති.</div>
                </div>
            </div>
            <div class="centre ct_sutta ending">නිමිරාජචරියං ඡට්ඨං.</div>
        </div>
        <div class="subhead ct_sutta" node-id="49107">
            <span class="subhead ct_sutta">7. චන්දකුමාරචරියා</span>
            <div class="subhead-contents">
                <div class="paragraph" para="45">
                    <span class="paranum">45</span>
                    <div class="gatha"> ‘‘පුනාපරං 
                        <pb ed="V" n="2.0376"/>
                        <pb ed="P" n="0.0077"/> යදා හොමි, එකරාජස්ස අත්‍රජො;
                    </div>
                    <div class="gathalast">නගරෙ පුප්ඵවතියා, කුමාරො චන්දසව්හයො.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> ‘‘තදාහං 
                        <pb ed="T" n="2.0557"/> යජනා මුත්තො, නික්ඛන්තො යඤ්ඤවාටතො;
                    </div>
                    <div class="gathalast">සංවෙගං ජනයිත්වාන, මහාදානං පවත්තයිං.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘නාහං පිවාමි ඛාදාමි, නපි භුඤ්ජාමි භොජනං;</div>
                    <div class="gathalast">දක්ඛිණෙය්‍යෙ අදත්වාන, අපි ඡප්පඤ්චරත්තියො.</div>
                </div>
                <div class="paragraph" para="48">
                    <span class="paranum">48</span>
                    <div class="gatha"> ‘‘යථාපි 
                        <pb ed="M" n="2.0390"/> වාණිජො නාම, කත්වාන භණ්ඩසඤ්චයං;
                    </div>
                    <div class="gathalast">යත්ථ ලාභො මහා හොති, තත්ථ තං 
                        <span class="note">(තත්ථ නං (සී.), තත්ථ (ක.))</span> හරති භණ්ඩකං.
                    </div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘තථෙව සකභුත්තාපි, පරෙ දින්නං මහප්ඵලං;</div>
                    <div class="gathalast">තස්මා පරස්ස දාතබ්බං, සතභාගො භවිස්සති.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘එතමත්ථවසං ඤත්වා, දෙමි දානං භවාභවෙ;</div>
                    <div class="gathalast">න පටික්කමාමි දානතො, සම්බොධිමනුපත්තියා’’ති.</div>
                </div>
            </div>
            <div class="centre ct_sutta ending">චන්දකුමාරචරියං සත්තමං.</div>
        </div>
        <div class="subhead ct_sutta" node-id="49108">
            <span class="subhead ct_sutta">8. සිවිරාජචරියා</span>
            <div class="subhead-contents">
                <div class="paragraph" para="51">
                    <span class="paranum">51</span>
                    <div class="gatha"> ‘‘අරිට්ඨසව්හයෙ නගරෙ, සිවිනාමාසි ඛත්තියො;</div>
                    <div class="gathalast">නිසජ්ජ පාසාදවරෙ, එවං චින්තෙසහං තදා.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘‘යං කිඤ්චි මානුසං දානං, අදින්නං මෙ න විජ්ජති;</div>
                    <div class="gathalast">යොපි යාචෙය්‍ය මං චක්ඛුං, දදෙය්‍යං අවිකම්පිතො’.</div>
                </div>
                <div class="paragraph" para="53">
                    <span class="paranum">53</span>
                    <div class="gatha"> ‘‘මම සඞ්කප්පමඤ්ඤාය, සක්කො දෙවානමිස්සරො;</div>
                    <div class="gathalast">නිසින්නො දෙවපරිසාය, ඉදං වචනමබ්‍රවි.</div>
                </div>
                <div class="paragraph" para="54">
                    <span class="paranum">54</span>
                    <div class="gatha"> ‘‘‘නිසජ්ජ 
                        <pb ed="T" n="2.0558"/> පාසාදවරෙ, සිවිරාජා මහිද්ධිකො;
                    </div>
                    <div class="gathalast">චින්තෙන්තො විවිධං දානං, අදෙය්‍යං සො න පස්සති.</div>
                </div>
                <div class="paragraph" para="55">
                    <span class="paranum">55</span>
                    <div class="gatha"> ‘‘‘තථං 
                        <pb ed="V" n="2.0377"/> නු විතථං නෙතං, හන්ද වීමංසයාමි තං;
                    </div>
                    <div class="gathalast">මුහුත්තං ආගමෙය්‍යාථ, යාව ජානාමි තං මනං’.</div>
                </div>
                <div class="paragraph" para="56">
                    <span class="paranum">56</span>
                    <div class="gatha"> ‘‘පවෙධමානො පලිතසිරො, වලිගත්තො 
                        <span class="note">(වලිතගත්තො (සී.))</span> ජරාතුරො;
                    </div>
                    <div class="gathalast">අන්ධවණ්ණොව හුත්වාන, රාජානං උපසඞ්කමි.</div>
                </div>
                <div class="paragraph" para="57">
                    <span class="paranum">57</span>
                    <div class="gatha"> ‘‘සො 
                        <pb ed="P" n="0.0078"/> තදා පග්ගහෙත්වාන, වාමං දක්ඛිණබාහු ච;
                    </div>
                    <div class="gathalast">සිරස්මිං අඤ්ජලිං කත්වා, ඉදං වචනමබ්‍රවි.</div>
                </div>
                <div class="paragraph" para="58">
                    <span class="paranum">58</span>
                    <div class="gatha"> ‘‘‘යාචාමි තං මහාරාජ, ධම්මික රට්ඨවඩ්ඪන;</div>
                    <div class="gathalast">තව දානරතා කිත්ති, උග්ගතා දෙවමානුසෙ.</div>
                </div>
                <div class="paragraph" para="59">
                    <span class="paranum">59</span>
                    <div class="gatha"> ‘‘‘උභොපි 
                        <pb ed="M" n="2.0391"/> නෙත්තා නයනා, අන්ධා උපහතා මම;
                    </div>
                    <div class="gathalast">එකං මෙ නයනං දෙහි, ත්වම්පි එකෙන යාපය’.</div>
                </div>
                <div class="paragraph" para="60">
                    <span class="paranum">60</span>
                    <div class="gatha"> ‘‘තස්සාහං වචනං සුත්වා, හට්ඨො සංවිග්ගමානසො;</div>
                    <div class="gathalast">කතඤ්ජලී වෙදජාතො, ඉදං වචනමබ්‍රවිං.</div>
                </div>
                <div class="paragraph" para="61">
                    <span class="paranum">61</span>
                    <div class="gatha"> ‘‘‘ඉදානාහං චින්තයිත්වාන, පාසාදතො ඉධාගතො;</div>
                    <div class="gathalast">ත්වං මම චිත්තමඤ්ඤාය, නෙත්තං යාචිතුමාගතො.</div>
                </div>
                <div class="paragraph" para="62">
                    <span class="paranum">62</span>
                    <div class="gatha"> ‘‘‘අහො මෙ මානසං සිද්ධං, සඞ්කප්පො පරිපූරිතො;</div>
                    <div class="gathalast">අදින්නපුබ්බං දානවරං, අජ්ජ දස්සාමි යාචකෙ.</div>
                </div>
                <div class="paragraph" para="63">
                    <span class="paranum">63</span>
                    <div class="gatha"> ‘‘‘එහි සිවක උට්ඨෙහි, මා දන්ධයි මා පවෙධයි;</div>
                    <div class="gathalast">උභොපි නයනං දෙහි, උප්පාටෙත්වා වණිබ්බකෙ’.</div>
                </div>
                <div class="paragraph" para="64">
                    <span class="paranum">64</span>
                    <div class="gatha"> ‘‘තතො 
                        <pb ed="T" n="2.0559"/> සො චොදිතො මය්හං, සිවකො වචනං කරො;
                    </div>
                    <div class="gathalast">උද්ධරිත්වාන පාදාසි, තාලමිඤ්ජංව යාචකෙ.</div>
                </div>
                <div class="paragraph" para="65">
                    <span class="paranum">65</span>
                    <div class="gatha"> ‘‘දදමානස්ස දෙන්තස්ස, දින්නදානස්ස මෙ සතො;</div>
                    <div class="gathalast">චිත්තස්ස අඤ්ඤථා නත්ථි, බොධියායෙව කාරණා.</div>
                </div>
                <div class="paragraph" para="66">
                    <span class="paranum">66</span>
                    <div class="gatha"> ‘‘න මෙ දෙස්සා උභො චක්ඛූ, අත්තා න මෙ න දෙස්සියො;</div>
                    <div class="gathalast">සබ්බඤ්ඤුතං පියං මය්හං, තස්මා චක්ඛුං අදාසහ’’න්ති.</div>
                </div>
            </div>
            <div class="centre ct_sutta ending">සිවිරාජචරියං අට්ඨමං.</div>
        </div>
        <div class="subhead ct_sutta" node-id="49109">
            <span class="subhead ct_sutta">9. වෙස්සන්තරචරියා</span>
            <div class="subhead-contents">
                <div class="paragraph" para="67">
                    <span class="paranum">67</span>
                    <div class="gatha"> ‘‘යා 
                        <pb ed="V" n="2.0378"/> මෙ අහොසි ජනිකා, ඵුස්සතී 
                        <span class="note">(ඵුසතී (සී.))</span> නාම ඛත්තියා;
                    </div>
                    <div class="gathalast">සා අතීතාසු ජාතීසු, සක්කස්ස මහෙසී පියා.</div>
                </div>
                <div class="paragraph" para="68">
                    <span class="paranum">68</span>
                    <div class="gatha"> ‘‘තස්සා ආයුක්ඛයං ඤත්වා, දෙවින්දො එතදබ්‍රවි;</div>
                    <div class="gathalast">‘දදාමි තෙ දස වරෙ, වරභද්දෙ යදිච්ඡසි’.</div>
                </div>
                <div class="paragraph" para="69">
                    <span class="paranum">69</span>
                    <div class="gatha"> ‘‘එවං වුත්තා ච සා දෙවී, සක්කං පුනිදමබ්‍රවි;</div>
                    <div class="gatha">‘කිං නු මෙ අපරාධත්ථි, කිං නු දෙස්සා අහං තව;</div>
                    <div class="gathalast">රම්මා චාවෙසි මං ඨානා, වාතොව ධරණීරුහං’.</div>
                </div>
                <div class="paragraph" para="70">
                    <span class="paranum">70</span>
                    <div class="gatha"> ‘‘එවං 
                        <pb ed="M" n="2.0392"/> වුත්තො ච සො සක්කො, පුන තස්සිදමබ්‍රවි;
                    </div>
                    <div class="gathalast">‘න චෙව තෙ කතං පාපං, න ච මෙ ත්වංසි අප්පියා.</div>
                </div>
                <div class="paragraph" para="71">
                    <span class="paranum">71</span>
                    <div class="gatha"> ‘‘‘එත්තකංයෙව 
                        <pb ed="P" n="0.0079"/> තෙ ආයු, චවනකාලො භවිස්සති;
                    </div>
                    <div class="gathalast">පටිග්ගණ්හ මයා දින්නෙ, වරෙ දස වරුත්තමෙ’.</div>
                </div>
                <div class="paragraph" para="72">
                    <span class="paranum">72</span>
                    <div class="gatha"> ‘‘සක්කෙන 
                        <pb ed="T" n="2.0560"/> සා දින්නවරා, තුට්ඨහට්ඨා පමොදිතා;
                    </div>
                    <div class="gathalast">මමං අබ්භන්තරං කත්වා, ඵුස්සතී දස වරෙ වරී.</div>
                </div>
                <div class="paragraph" para="73">
                    <span class="paranum">73</span>
                    <div class="gatha"> ‘‘තතො චුතා සා ඵුස්සතී, ඛත්තියෙ උපපජ්ජථ;</div>
                    <div class="gathalast">ජෙතුත්තරම්හි නගරෙ, සඤ්ජයෙන සමාගමි.</div>
                </div>
                <div class="paragraph" para="74">
                    <span class="paranum">74</span>
                    <div class="gatha"> ‘‘යදාහං ඵුස්සතියා කුච්ඡිං, ඔක්කන්තො පියමාතුයා;</div>
                    <div class="gathalast">මම තෙජෙන මෙ මාතා, සදා දානරතා අහු.</div>
                </div>
                <div class="paragraph" para="75">
                    <span class="paranum">75</span>
                    <div class="gatha"> ‘‘අධනෙ ආතුරෙ ජිණ්ණෙ, යාචකෙ අද්ධිකෙ 
                        <span class="note">(පථිකෙ (ක.))</span> ජනෙ;
                    </div>
                    <div class="gathalast">සමණෙ බ්‍රාහ්මණෙ ඛීණෙ, දෙති දානං අකිඤ්චනෙ.</div>
                </div>
                <div class="paragraph" para="76">
                    <span class="paranum">76</span>
                    <div class="gatha"> ‘‘දස මාසෙ ධාරයිත්වාන, කරොන්තෙ පුරං පදක්ඛිණං;</div>
                    <div class="gathalast">වෙස්සානං වීථියා මජ්ඣෙ, ජනෙසි ඵුස්සතී මමං.</div>
                </div>
                <div class="paragraph" para="77">
                    <span class="paranum">77</span>
                    <div class="gatha"> ‘‘න මය්හං මත්තිකං නාමං, නපි පෙත්තිකසම්භවං;</div>
                    <div class="gathalast">ජාතෙත්ථ වෙස්සවීථියා, තස්මා වෙස්සන්තරො අහු.</div>
                </div>
                <div class="paragraph" para="78">
                    <span class="paranum">78</span>
                    <div class="gatha"> ‘‘යදාහං දාරකො හොමි, ජාතියා අට්ඨවස්සිකො;</div>
                    <div class="gathalast">තදා නිසජ්ජ පාසාදෙ, දානං දාතුං විචින්තයිං.</div>
                </div>
                <div class="paragraph" para="79">
                    <span class="paranum">79</span>
                    <div class="gatha"> ‘‘‘හදයං 
                        <pb ed="V" n="2.0379"/> දදෙය්‍යං චක්ඛුං, මංසම්පි රුධිරම්පි ච;
                    </div>
                    <div class="gathalast">දදෙය්‍යං කායං සාවෙත්වා, යදි කොචි යාචයෙ මමං’.</div>
                </div>
                <div class="paragraph" para="80">
                    <span class="paranum">80</span>
                    <div class="gatha"> ‘‘සභාවං චින්තයන්තස්ස, අකම්පිතමසණ්ඨිතං;</div>
                    <div class="gathalast">අකම්පි තත්ථ පථවී, සිනෙරුවනවටංසකා.</div>
                </div>
                <div class="paragraph" para="81">
                    <span class="paranum">81</span>
                    <div class="gatha"> ‘‘අන්වද්ධමාසෙ පන්නරසෙ, පුණ්ණමාසෙ උපොසථෙ;</div>
                    <div class="gathalast">පච්චයං නාගමාරුය්හ, දානං දාතුං උපාගමිං.</div>
                </div>
                <div class="paragraph" para="82">
                    <span class="paranum">82</span>
                    <div class="gatha"> ‘‘කලිඞ්ගරට්ඨවිසයා 
                        <pb ed="T" n="2.0561"/>, බ්‍රාහ්මණා උපගඤ්ඡු මං;
                    </div>
                    <div class="gathalast">අයාචුං මං හත්ථිනාගං, ධඤ්ඤං මඞ්ගලසම්මතං.</div>
                </div>
                <div class="paragraph" para="83">
                    <span class="paranum">83</span>
                    <div class="gatha"> ‘‘අවුට්ඨිකො 
                        <pb ed="M" n="2.0393"/> ජනපදො, දුබ්භික්ඛො ඡාතකො මහා;
                    </div>
                    <div class="gathalast">දදාහි පවරං නාගං, සබ්බසෙතං ගජුත්තමං.</div>
                </div>
                <div class="paragraph" para="84">
                    <span class="paranum">84</span>
                    <div class="gatha"> ‘‘දදාමි න විකම්පාමි, යං මං යාචන්ති බ්‍රාහ්මණා;</div>
                    <div class="gathalast">සන්තං නප්පතිගූහාමි 
                        <span class="note">(නප්පතිගුය්හාමි (සී. ක.))</span>, දානෙ මෙ රමතෙ මනො.
                    </div>
                </div>
                <div class="paragraph" para="85">
                    <span class="paranum">85</span>
                    <div class="gatha"> ‘‘න මෙ යාචකමනුප්පත්තෙ, පටික්ඛෙපො අනුච්ඡවො;</div>
                    <div class="gathalast">‘මා මෙ භිජ්ජි සමාදානං, දස්සාමි විපුලං ගජං’.</div>
                </div>
                <div class="paragraph" para="86">
                    <span class="paranum">86</span>
                    <div class="gatha"> ‘‘නාගං ගහෙත්වා සොණ්ඩාය, භිඞ්ගාරෙ රතනාමයෙ;</div>
                    <div class="gathalast">ජලං හත්ථෙ ආකිරිත්වා, බ්‍රාහ්මණානං අදං ගජං.</div>
                </div>
                <div class="paragraph" para="87">
                    <span class="paranum">87</span>
                    <div class="gatha"> ‘‘පුනාපරං දදන්තස්ස, සබ්බසෙතං ගජුත්තමං;</div>
                    <div class="gathalast">තදාපි පථවී කම්පි, සිනෙරුවනවටංසකා.</div>
                </div>
                <div class="paragraph" para="88">
                    <span class="paranum">88</span>
                    <div class="gatha"> ‘‘තස්ස නාගස්ස දානෙන, සිවයො කුද්ධා සමාගතා;</div>
                    <div class="gathalast">පබ්බාජෙසුං සකා රට්ඨා, ‘වඞ්කං ගච්ඡතු පබ්බතං’.</div>
                </div>
                <div class="paragraph" para="89">
                    <span class="paranum">89</span>
                    <div class="gatha"> ‘‘තෙසං නිච්ඡුභමානානං, අකම්පිත්ථමසණ්ඨිතං;</div>
                    <div class="gathalast">මහාදානං පවත්තෙතුං, එකං වරමයාචිසං.</div>
                </div>
                <div class="paragraph" para="90">
                    <span class="paranum">90</span>
                    <div class="gatha"> ‘‘යාචිතා 
                        <pb ed="P" n="0.0080"/> සිවයො සබ්බෙ, එකං වරමදංසු මෙ;
                    </div>
                    <div class="gathalast">සාවයිත්වා කණ්ණභෙරිං, මහාදානං දදාමහං.</div>
                </div>
                <div class="paragraph" para="91">
                    <span class="paranum">91</span>
                    <div class="gatha"> ‘‘අථෙත්ථ වත්තතී සද්දො, තුමුලො භෙරවො මහා;</div>
                    <div class="gathalast">දානෙනිමං නීහරන්ති, පුන දානං දදාතයං.</div>
                </div>
                <div class="paragraph" para="92">
                    <span class="paranum">92</span>
                    <div class="gatha"> ‘‘හත්ථිං 
                        <pb ed="T" n="2.0562"/> අස්සෙ රථෙ දත්වා, දාසිං දාසං ගවං ධනං;
                    </div>
                    <div class="gathalast">මහාදානං දදිත්වාන, නගරා නික්ඛමිං තදා.</div>
                </div>
                <div class="paragraph" para="93">
                    <span class="paranum">93</span>
                    <div class="gatha"> ‘‘නික්ඛමිත්වාන 
                        <pb ed="V" n="2.0380"/> නගරා, නිවත්තිත්වා විලොකිතෙ;
                    </div>
                    <div class="gathalast">තදාපි පථවී කම්පි, සිනෙරුවනවටංසකා.</div>
                </div>
                <div class="paragraph" para="94">
                    <span class="paranum">94</span>
                    <div class="gatha"> ‘‘චතුවාහිං රථං දත්වා, ඨත්වා චාතුම්මහාපථෙ;</div>
                    <div class="gathalast">එකාකියො අදුතියො, මද්දිදෙවිං ඉදමබ්‍රවිං.</div>
                </div>
                <div class="paragraph" para="95">
                    <span class="paranum">95</span>
                    <div class="gatha"> ‘‘‘ත්වං මද්දි කණ්හං ගණ්හාහි, ලහුකා එසා කනිට්ඨිකා;</div>
                    <div class="gathalast">අහං ජාලිං ගහෙස්සාමි, ගරුකො භාතිකො හි සො’.</div>
                </div>
                <div class="paragraph" para="96">
                    <span class="paranum">96</span>
                    <div class="gatha"> ‘‘පදුමං 
                        <pb ed="M" n="2.0394"/> පුණ්ඩරීකංව, මද්දී කණ්හාජිනග්ගහී;
                    </div>
                    <div class="gathalast">අහං සුවණ්ණබිම්බංව, ජාලිං ඛත්තියමග්ගහිං.</div>
                </div>
                <div class="paragraph" para="97">
                    <span class="paranum">97</span>
                    <div class="gatha"> ‘‘අභිජාතා සුඛුමාලා, ඛත්තියා චතුරො ජනා;</div>
                    <div class="gathalast">විසමං සමං අක්කමන්තා, වඞ්කං ගච්ඡාම පබ්බතං.</div>
                </div>
                <div class="paragraph" para="98">
                    <span class="paranum">98</span>
                    <div class="gatha"> ‘‘යෙ කෙචි මනුජා එන්ති, අනුමග්ගෙ පටිප්පථෙ;</div>
                    <div class="gathalast">මග්ගන්තෙ පටිපුච්ඡාම, ‘කුහිං වඞ්කන්ත 
                        <span class="note">(වඞ්කත (සී.))</span> පබ්බතො’.
                    </div>
                </div>
                <div class="paragraph" para="99">
                    <span class="paranum">99</span>
                    <div class="gatha"> ‘‘තෙ තත්ථ අම්හෙ පස්සිත්වා, කරුණං ගිරමුදීරයුං;</div>
                    <div class="gathalast">දුක්ඛං තෙ පටිවෙදෙන්ති, දූරෙ වඞ්කන්තපබ්බතො.</div>
                </div>
                <div class="paragraph" para="100">
                    <span class="paranum">100</span>
                    <div class="gatha"> ‘‘යදි පස්සන්ති පවනෙ, දාරකා ඵලිනෙ දුමෙ;</div>
                    <div class="gathalast">තෙසං ඵලානං හෙතුම්හි, උපරොදන්ති දාරකා.</div>
                </div>
                <div class="paragraph" para="101">
                    <span class="paranum">101</span>
                    <div class="gatha"> ‘‘රොදන්තෙ දාරකෙ දිස්වා, උබ්බිද්ධා 
                        <span class="note">(උබ්බිග්ගා (ස්‍යා. කං.))</span> විපුලා දුමා;
                    </div>
                    <div class="gathalast">සයමෙවොණමිත්වාන, උපගච්ඡන්ති දාරකෙ.</div>
                </div>
                <div class="paragraph" para="102">
                    <span class="paranum">102</span>
                    <div class="gatha"> ‘‘ඉදං 
                        <pb ed="T" n="2.0563"/> අච්ඡරියං දිස්වා, අබ්භුතං ලොමහංසනං;
                    </div>
                    <div class="gathalast">සාහුකාරං 
                        <span class="note">(සාධුකාරං (සබ්බත්ථ))</span> පවත්තෙසි, මද්දී සබ්බඞ්ගසොභනා.
                    </div>
                </div>
                <div class="paragraph" para="103">
                    <span class="paranum">103</span>
                    <div class="gatha"> ‘‘අච්ඡෙරං වත ලොකස්මිං, අබ්භුතං ලොමහංසනං;</div>
                    <div class="gathalast">වෙස්සන්තරස්ස තෙජෙන, සයමෙවොණතා දුමා.</div>
                </div>
                <div class="paragraph" para="104">
                    <span class="paranum">104</span>
                    <div class="gatha"> ‘‘සඞ්ඛිපිංසු පථං යක්ඛා, අනුකම්පාය දාරකෙ;</div>
                    <div class="gathalast">නික්ඛන්තදිවසෙනෙව 
                        <span class="note">(නික්ඛන්තදිවසෙයෙව (සී.))</span>, චෙතරට්ඨමුපාගමුං.
                    </div>
                </div>
                <div class="paragraph" para="105">
                    <span class="paranum">105</span>
                    <div class="gatha"> ‘‘සට්ඨිරාජසහස්සානි, තදා වසන්ති මාතුලෙ;</div>
                    <div class="gathalast">සබ්බෙ පඤ්ජලිකා හුත්වා, රොදමානා උපාගමුං.</div>
                </div>
                <div class="paragraph" para="106">
                    <span class="paranum">106</span>
                    <div class="gatha"> ‘‘තත්ථ වත්තෙත්වා සල්ලාපං, චෙතෙහි චෙතපුත්තෙහි;</div>
                    <div class="gathalast">තෙ තතො නික්ඛමිත්වාන, වඞ්කං අගමු පබ්බතං.</div>
                </div>
                <div class="paragraph" para="107">
                    <span class="paranum">107</span>
                    <div class="gatha"> ‘‘ආමන්තයිත්වා 
                        <pb ed="V" n="2.0381"/> දෙවින්දො, විස්සකම්මං 
                        <span class="note">(විසුකම්මං (ක.))</span> මහිද්ධිකං;
                    </div>
                    <div class="gathalast">අස්සමං සුකතං රම්මං, පණ්ණසාලං සුමාපය.</div>
                </div>
                <div class="paragraph" para="108">
                    <span class="paranum">108</span>
                    <div class="gatha"> ‘‘සක්කස්ස වචනං සුත්වා, විස්සකම්මො මහිද්ධිකො;</div>
                    <div class="gathalast">අස්සමං 
                        <pb ed="P" n="0.0081"/> සුකතං රම්මං, පණ්ණසාලං සුමාපයි.
                    </div>
                </div>
                <div class="paragraph" para="109">
                    <span class="paranum">109</span>
                    <div class="gatha"> ‘‘අජ්ඣොගාහෙත්වා 
                        <pb ed="M" n="2.0395"/> පවනං, අප්පසද්දං නිරාකුලං;
                    </div>
                    <div class="gathalast">චතුරො ජනා මයං තත්ථ, වසාම පබ්බතන්තරෙ.</div>
                </div>
                <div class="paragraph" para="110">
                    <span class="paranum">110</span>
                    <div class="gatha"> ‘‘අහඤ්ච මද්දිදෙවී ච, ජාලී කණ්හාජිනා චුභො;</div>
                    <div class="gathalast">අඤ්ඤමඤ්ඤං සොකනුදා, වසාම අස්සමෙ තදා.</div>
                </div>
                <div class="paragraph" para="111">
                    <span class="paranum">111</span>
                    <div class="gatha"> ‘‘දාරකෙ අනුරක්ඛන්තො, අසුඤ්ඤො හොමි අස්සමෙ;</div>
                    <div class="gathalast">මද්දී ඵලං ආහරිත්වා, පොසෙති සා තයො ජනෙ.</div>
                </div>
                <div class="paragraph" para="112">
                    <span class="paranum">112</span>
                    <div class="gatha"> ‘‘පවනෙ 
                        <pb ed="T" n="2.0564"/> වසමානස්ස, අද්ධිකො මං උපාගමි;
                    </div>
                    <div class="gathalast">ආයාචි පුත්තකෙ මය්හං, ජාලිං කණ්හාජිනං චුභො.</div>
                </div>
                <div class="paragraph" para="113">
                    <span class="paranum">113</span>
                    <div class="gatha"> ‘‘යාචකං උපගතං දිස්වා, හාසො මෙ උපපජ්ජථ;</div>
                    <div class="gathalast">උභො පුත්තෙ ගහෙත්වාන, අදාසිං බ්‍රාහ්මණෙ තදා.</div>
                </div>
                <div class="paragraph" para="114">
                    <span class="paranum">114</span>
                    <div class="gatha"> ‘‘සකෙ පුත්තෙ චජන්තස්ස, ජූජකෙ බ්‍රාහ්මණෙ යදා;</div>
                    <div class="gathalast">තදාපි පථවී කම්පි, සිනෙරුවනවටංසකා.</div>
                </div>
                <div class="paragraph" para="115">
                    <span class="paranum">115</span>
                    <div class="gatha"> ‘‘පුනදෙව සක්කො ඔරුය්හ, හුත්වා බ්‍රාහ්මණසන්නිභො;</div>
                    <div class="gathalast">ආයාචි මං මද්දිදෙවිං, සීලවන්තිං පතිබ්බතං.</div>
                </div>
                <div class="paragraph" para="116">
                    <span class="paranum">116</span>
                    <div class="gatha"> ‘‘මද්දිං හත්ථෙ ගහෙත්වාන, උදකඤ්ජලි පූරිය;</div>
                    <div class="gathalast">පසන්නමනසඞ්කප්පො, තස්ස මද්දිං අදාසහං.</div>
                </div>
                <div class="paragraph" para="117">
                    <span class="paranum">117</span>
                    <div class="gatha"> ‘‘මද්දියා දීයමානාය, ගගනෙ දෙවා පමොදිතා;</div>
                    <div class="gathalast">තදාපි පථවී කම්පි, සිනෙරුවනවටංසකා.</div>
                </div>
                <div class="paragraph" para="118">
                    <span class="paranum">118</span>
                    <div class="gatha"> ‘‘ජාලිං කණ්හාජිනං ධීතං, මද්දිදෙවිං පතිබ්බතං;</div>
                    <div class="gathalast">චජමානො න චින්තෙසිං, බොධියායෙව කාරණා.</div>
                </div>
                <div class="paragraph" para="119">
                    <span class="paranum">119</span>
                    <div class="gatha"> ‘‘න මෙ දෙස්සා උභො පුත්තා, මද්දිදෙවී න දෙස්සියා;</div>
                    <div class="gathalast">සබ්බඤ්ඤුතං පියං මය්හං, තස්මා පියෙ අදාසහං.</div>
                </div>
                <div class="paragraph" para="120">
                    <span class="paranum">120</span>
                    <div class="gatha"> ‘‘පුනාපරං බ්‍රහාරඤ්ඤෙ, මාතාපිතුසමාගමෙ;</div>
                    <div class="gathalast">කරුණං පරිදෙවන්තෙ, සල්ලපන්තෙ සුඛං දුඛං.</div>
                </div>
                <div class="paragraph" para="121">
                    <span class="paranum">121</span>
                    <div class="gatha"> ‘‘හිරොත්තප්පෙන 
                        <pb ed="V" n="2.0382"/> ගරුනා 
                        <span class="note">(ගරුනං (ස්‍යා. ක.))</span>, උභින්නං උපසඞ්කමි;
                    </div>
                    <div class="gathalast">තදාපි පථවී කම්පි, සිනෙරුවනවටංසකා.</div>
                </div>
                <div class="paragraph" para="122">
                    <span class="paranum">122</span>
                    <div class="gatha"> ‘‘පුනාපරං 
                        <pb ed="T" n="2.0565"/>
                        <pb ed="M" n="2.0396"/> බ්‍රහාරඤ්ඤා, නික්ඛමිත්වා සඤාතිභි;
                    </div>
                    <div class="gathalast">පවිසාමි පුරං රම්මං, ජෙතුත්තරං පුරුත්තමං.</div>
                </div>
                <div class="paragraph" para="123">
                    <span class="paranum">123</span>
                    <div class="gatha"> ‘‘රතනානි සත්ත වස්සිංසු, මහාමෙඝො පවස්සථ;</div>
                    <div class="gathalast">තදාපි පථවී කම්පි, සිනෙරුවනවටංසකා.</div>
                </div>
                <div class="paragraph" para="124">
                    <span class="paranum">124</span>
                    <div class="gatha"> ‘‘අචෙතනායං පථවී, අවිඤ්ඤාය සුඛං දුඛං;</div>
                    <div class="gathalast">සාපි දානබලා මය්හං, සත්තක්ඛත්තුං පකම්පථා’’ති.</div>
                </div>
            </div>
            <div class="centre ct_sutta ending">වෙස්සන්තරචරියං නවමං.</div>
        </div>
        <div class="subhead ct_sutta" node-id="491010">
            <span class="subhead ct_sutta">10. සසපණ්ඩිතචරියා</span>
            <div class="subhead-contents">
                <div class="paragraph" para="125">
                    <span class="paranum">125</span>
                    <div class="gatha"> ‘‘පුනාපරං 
                        <pb ed="P" n="0.0082"/> යදා හොමි, සසකො පවනචාරකො;
                    </div>
                    <div class="gathalast">තිණපණ්ණසාකඵලභක්ඛො, පරහෙඨනවිවජ්ජිතො.</div>
                </div>
                <div class="paragraph" para="126">
                    <span class="paranum">126</span>
                    <div class="gatha"> ‘‘මක්කටො ච සිඞ්ගාලො ච, සුත්තපොතො චහං තදා;</div>
                    <div class="gathalast">වසාම එකසාමන්තා, සායං පාතො ච දිස්සරෙ 
                        <span class="note">(සායං පාතො පදිස්සරෙ (ක.))</span>.
                    </div>
                </div>
                <div class="paragraph" para="127">
                    <span class="paranum">127</span>
                    <div class="gatha"> ‘‘අහං තෙ අනුසාසාමි, කිරියෙ කල්‍යාණපාපකෙ;</div>
                    <div class="gathalast">‘පාපානි පරිවජ්ජෙථ, කල්‍යාණෙ අභිනිවිස්සථ’.</div>
                </div>
                <div class="paragraph" para="128">
                    <span class="paranum">128</span>
                    <div class="gatha"> ‘‘උපොසථම්හි දිවසෙ, චන්දං දිස්වාන පූරිතං;</div>
                    <div class="gathalast">එතෙසං තත්ථ ආචික්ඛිං, දිවසො අජ්ජුපොසථො.</div>
                </div>
                <div class="paragraph" para="129">
                    <span class="paranum">129</span>
                    <div class="gatha"> ‘‘දානානි පටියාදෙථ, දක්ඛිණෙය්‍යස්ස දාතවෙ;</div>
                    <div class="gathalast">දත්වා දානං දක්ඛිණෙය්‍යෙ, උපවස්සථුපොසථං.</div>
                </div>
                <div class="paragraph" para="130">
                    <span class="paranum">130</span>
                    <div class="gatha"> ‘‘තෙ 
                        <pb ed="T" n="2.0566"/> මෙ සාධූති වත්වාන, යථාසත්ති යථාබලං;
                    </div>
                    <div class="gathalast">දානානි පටියාදෙත්වා, දක්ඛිණෙය්‍යං ගවෙසිසුං 
                        <span class="note">(ගවෙසය්‍යුං (ක.))</span>.
                    </div>
                </div>
                <div class="paragraph" para="131">
                    <span class="paranum">131</span>
                    <div class="gatha"> ‘‘අහං නිසජ්ජ චින්තෙසිං, දානං දක්ඛිණනුච්ඡවං;</div>
                    <div class="gathalast">‘යදිහං ලභෙ දක්ඛිණෙය්‍යං, කිං මෙ දානං භවිස්සති.</div>
                </div>
                <div class="paragraph" para="132">
                    <span class="paranum">132</span>
                    <div class="gatha"> ‘‘‘න 
                        <pb ed="V" n="2.0383"/> මෙ අත්ථි තිලා මුග්ගා, මාසා වා තණ්ඩුලා ඝතං;
                    </div>
                    <div class="gathalast">අහං තිණෙන යාපෙමි, න සක්කා තිණ දාතවෙ.</div>
                </div>
                <div class="paragraph" para="133">
                    <span class="paranum">133</span>
                    <div class="gatha"> ‘‘‘යදි 
                        <pb ed="M" n="2.0397"/> කොචි එති දක්ඛිණෙය්‍යො, භික්ඛාය මම සන්තිකෙ;
                    </div>
                    <div class="gathalast">දජ්ජාහං සකමත්තානං, න සො තුච්ඡො ගමිස්සති’.</div>
                </div>
                <div class="paragraph" para="134">
                    <span class="paranum">134</span>
                    <div class="gatha"> ‘‘මම සඞ්කප්පමඤ්ඤාය, සක්කො බ්‍රාහ්මණවණ්ණිනා;</div>
                    <div class="gathalast">ආසයං මෙ උපාගච්ඡි, දානවීමංසනාය මෙ.</div>
                </div>
                <div class="paragraph" para="135">
                    <span class="paranum">135</span>
                    <div class="gatha"> ‘‘තමහං දිස්වාන සන්තුට්ඨො, ඉදං වචනමබ්‍රවිං;</div>
                    <div class="gathalast">‘සාධු ඛොසි අනුප්පත්තො, ඝාසහෙතු මමන්තිකෙ.</div>
                </div>
                <div class="paragraph" para="136">
                    <span class="paranum">136</span>
                    <div class="gatha"> ‘‘‘අදින්නපුබ්බං දානවරං, අජ්ජ දස්සාමි තෙ අහං;</div>
                    <div class="gathalast">තුවං සීලගුණූපෙතො, අයුත්තං තෙ පරහෙඨනං.</div>
                </div>
                <div class="paragraph" para="137">
                    <span class="paranum">137</span>
                    <div class="gatha"> ‘‘‘එහි අග්ගිං පදීපෙහි, නානාකට්ඨෙ සමානය;</div>
                    <div class="gathalast">අහං පචිස්සමත්තානං, පක්කං ත්වං භක්ඛයිස්සසි’.</div>
                </div>
                <div class="paragraph" para="138">
                    <span class="paranum">138</span>
                    <div class="gatha"> ‘‘‘සාධූ’ති සො හට්ඨමනො, නානාකට්ඨෙ සමානයි;</div>
                    <div class="gathalast">මහන්තං අකාසි චිතකං, කත්වා අඞ්ගාරගබ්භකං.</div>
                </div>
                <div class="paragraph" para="139">
                    <span class="paranum">139</span>
                    <div class="gatha"> ‘‘අග්ගිං තත්ථ පදීපෙසි, යථා සො ඛිප්පං මහා භවෙ;</div>
                    <div class="gathalast">ඵොටෙත්වා රජගතෙ ගත්තෙ, එකමන්තං උපාවිසිං.</div>
                </div>
                <div class="paragraph" para="140">
                    <span class="paranum">140</span>
                    <div class="gatha"> ‘‘යදා 
                        <pb ed="T" n="2.0567"/> මහාකට්ඨපුඤ්ජො, ආදිත්තො ධමධමායති 
                        <span class="note">(ධුමධුමායති (සී.), ධමමායති (ක.))</span>;
                    </div>
                    <div class="gathalast">තදුප්පතිත්වා පපතිං, මජ්ඣෙ ජාලසිඛන්තරෙ.</div>
                </div>
                <div class="paragraph" para="141">
                    <span class="paranum">141</span>
                    <div class="gatha"> ‘‘යථා 
                        <pb ed="P" n="0.0083"/> සීතොදකං නාම, පවිට්ඨං යස්ස කස්සචි;
                    </div>
                    <div class="gathalast">සමෙති දරථපරිළාහං, අස්සාදං දෙති පීති ච.</div>
                </div>
                <div class="paragraph" para="142">
                    <span class="paranum">142</span>
                    <div class="gatha"> ‘‘තථෙව ජලිතං අග්ගිං, පවිට්ඨස්ස මමං තදා;</div>
                    <div class="gathalast">සබ්බං සමෙති දරථං, යථා සීතොදකං විය.</div>
                </div>
                <div class="paragraph" para="143">
                    <span class="paranum">143</span>
                    <div class="gatha"> ‘‘ඡවිං චම්මං මංසං න්හාරුං, අට්ඨිං හදයබන්ධනං;</div>
                    <div class="gathalast">කෙවලං සකලං කායං, බ්‍රාහ්මණස්ස අදාසහ’’න්ති.</div>
                </div>
            </div>
            <div class="centre ct_sutta ending">සසපණ්ඩිතචරියං දසමං.</div>
        </div>
    </div>
    <div class="centre ct_vagga ending">අකිත්තිවග්ගො පඨමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං 
            <pb ed="V" n="2.0384"/> -
        </div>
        <div class="ct_vagga gatha">අකිත්තිබ්‍රාහ්මණො 
            <pb ed="M" n="2.0398"/> සඞ්ඛො, කුරුරාජා ධනඤ්චයො;
        </div>
        <div class="gathalast ct_vagga">මහාසුදස්සනො රාජා, මහාගොවින්දබ්‍රාහ්මණො.</div>
        <div class="ct_vagga gatha">නිමි චන්දකුමාරො ච, සිවි වෙස්සන්තරො සසො;</div>
        <div class="gathalast ct_vagga">අහමෙව තදා ආසිං, යො තෙ දානවරෙ අදා.</div>
        <div class="ct_vagga gatha">එතෙ දානපරික්ඛාරා, එතෙ දානස්ස පාරමී;</div>
        <div class="gathalast ct_vagga">ජීවිතං යාචකෙ දත්වා, ඉමං පාරමි පූරයිං.</div>
        <div class="ct_vagga gatha">භික්ඛාය උපගතං දිස්වා, සකත්තානං පරිච්චජිං;</div>
        <div class="gathalast ct_vagga">දානෙන මෙ සමො නත්ථි, එසා මෙ දානපාරමීති.</div>
    </div>
</div>
<chapter-ending/>
<div class="centre ending">දානපාරමිනිද්දෙසො නිට්ඨිතො.</div>