<div class="chapter ct_vagga" node-id="37170">
    <span class="chapter ct_vagga">8. නිධිකණ්ඩසුත්තං</span>
    <div class="chapter-contents">
        <div class="paragraph" para="1">
            <span class="paranum">1</span>
            <div class="gatha"> නිධිං 
                <pb ed="P" n="0.0007"/> නිධෙති පුරිසො, ගම්භීරෙ ඔදකන්තිකෙ;
            </div>
            <div class="gathalast">අත්ථෙ කිච්චෙ සමුප්පන්නෙ, අත්ථාය මෙ භවිස්සති.</div>
        </div>
        <div class="paragraph" para="2">
            <span class="paranum">2</span>
            <div class="gatha"> රාජතො වා දුරුත්තස්ස, චොරතො පීළිතස්ස වා;</div>
            <div class="gatha">ඉණස්ස වා පමොක්ඛාය, දුබ්භික්ඛෙ ආපදාසු වා;</div>
            <div class="gathalast">එතදත්ථාය ලොකස්මිං, නිධි නාම නිධීයති.</div>
        </div>
        <div class="paragraph" para="3">
            <span class="paranum">3</span>
            <div class="gatha"> තාවස්සුනිහිතො 
                <span class="note">(තාව සුනිහිතො (සී.))</span> සන්තො, ගම්භීරෙ ඔදකන්තිකෙ;
            </div>
            <div class="gathalast">න සබ්බො සබ්බදා එව, තස්ස තං උපකප්පති.</div>
        </div>
        <div class="paragraph" para="4">
            <span class="paranum">4</span>
            <div class="gatha"> නිධි වා ඨානා චවති, සඤ්ඤා වාස්ස විමුය්හති;</div>
            <div class="gathalast">නාගා වා අපනාමෙන්ති, යක්ඛා වාපි හරන්ති නං.</div>
        </div>
        <div class="paragraph" para="5">
            <span class="paranum">5</span>
            <div class="gatha"> අප්පියා 
                <pb ed="V" n="0.0010"/> වාපි දායාදා, උද්ධරන්ති අපස්සතො;
            </div>
            <div class="gathalast">යදා පුඤ්ඤක්ඛයො හොති, සබ්බමෙතං විනස්සති.</div>
        </div>
        <div class="paragraph" para="6">
            <span class="paranum">6</span>
            <div class="gatha"> යස්ස 
                <pb ed="T" n="0.0012"/> දානෙන සීලෙන, සංයමෙන දමෙන ච;
            </div>
            <div class="gathalast">නිධී සුනිහිතො හොති, ඉත්ථියා පුරිසස්ස වා.</div>
        </div>
        <div class="paragraph" para="7">
            <span class="paranum">7</span>
            <div class="gatha"> චෙතියම්හි 
                <pb ed="M" n="0.0010"/> ච සඞ්ඝෙ වා, පුග්ගලෙ අතිථීසු වා;
            </div>
            <div class="gathalast">මාතරි පිතරි චාපි 
                <span class="note">(වාපි (ස්‍යා. කං.))</span>, අථො ජෙට්ඨම්හි භාතරි.
            </div>
        </div>
        <div class="paragraph" para="8">
            <span class="paranum">8</span>
            <div class="gatha"> එසො නිධි සුනිහිතො, අජෙය්‍යො අනුගාමිකො;</div>
            <div class="gathalast">පහාය ගමනීයෙසු, එතං ආදාය ගච්ඡති.</div>
        </div>
        <div class="paragraph" para="9">
            <span class="paranum">9</span>
            <div class="gatha"> අසාධාරණමඤ්ඤෙසං, අචොරාහරණො නිධි;</div>
            <div class="gathalast">කයිරාථ ධීරො පුඤ්ඤානි, යො නිධි අනුගාමිකො.</div>
        </div>
        <div class="paragraph" para="10">
            <span class="paranum">10</span>
            <div class="gatha"> එස දෙවමනුස්සානං, සබ්බකාමදදො නිධි;</div>
            <div class="gathalast">යං යදෙවාභිපත්ථෙන්ති, සබ්බමෙතෙන ලබ්භති.</div>
        </div>
        <div class="paragraph" para="11">
            <span class="paranum">11</span>
            <div class="gatha"> සුවණ්ණතා සුසරතා, සුසණ්ඨානා සුරූපතා 
                <span class="note">(සුසණ්ඨානසුරූපතා (සී.), සුසණ්ඨානං සුරූපතා (ස්‍යා. කං.))</span>;
            </div>
            <div class="gathalast">ආධිපච්චපරිවාරො, සබ්බමෙතෙන ලබ්භති.</div>
        </div>
        <div class="paragraph" para="12">
            <span class="paranum">12</span>
            <div class="gatha"> පදෙසරජ්ජං ඉස්සරියං, චක්කවත්තිසුඛං පියං;</div>
            <div class="gathalast">දෙවරජ්ජම්පි දිබ්බෙසු, සබ්බමෙතෙන ලබ්භති.</div>
        </div>
        <div class="paragraph" para="13">
            <span class="paranum">13</span>
            <div class="gatha"> මානුස්සිකා ච සම්පත්ති, දෙවලොකෙ ච යා රති;</div>
            <div class="gathalast">යා ච නිබ්බානසම්පත්ති, සබ්බමෙතෙන ලබ්භති.</div>
        </div>
        <div class="paragraph" para="14">
            <span class="paranum">14</span>
            <div class="gatha"> මිත්තසම්පදමාගම්ම, යොනිසොව 
                <span class="note">(යොනිසො වෙ (සී.), යොනිසො චෙ (ස්‍යා.), යොනිසො ච (?))</span> පයුඤ්ජතො;
            </div>
            <div class="gathalast">විජ්ජා විමුත්ති වසීභාවො, සබ්බමෙතෙන ලබ්භති.</div>
        </div>
        <div class="paragraph" para="15">
            <span class="paranum">15</span>
            <div class="gatha"> පටිසම්භිදා 
                <pb ed="V" n="0.0011"/> විමොක්ඛා ච, යා ච සාවකපාරමී;
            </div>
            <div class="gathalast">පච්චෙකබොධි බුද්ධභූමි, සබ්බමෙතෙන ලබ්භති.</div>
        </div>
        <div class="paragraph" para="16">
            <span class="paranum">16</span>
            <div class="gatha"> එවං 
                <pb ed="T" n="0.0013"/> මහත්ථිකා එසා, යදිදං පුඤ්ඤසම්පදා;
            </div>
            <div class="gathalast">තස්මා ධීරා පසංසන්ති, පණ්ඩිතා කතපුඤ්ඤතන්ති.</div>
        </div>
    </div>
    <div class="centre ct_vagga ending">නිධිකණ්ඩසුත්තං නිට්ඨිතං.</div>
</div>