<div class="chapter ct_vagga" node-id="38230">
    <span class="chapter ct_vagga">14. බුද්ධවග්ගො</span>
    <div class="chapter-contents">
        <div class="paragraph" para="179">
            <span class="paranum">179</span>
            <div class="gatha"> යස්ස 
                <pb ed="V" n="0.0036"/>
                <pb ed="P" n="0.0027"/> ජිතං නාවජීයති, ජිතං යස්ස 
                <span class="note">(ජිතමස්ස (සී. ස්‍යා. පී.), ජිතං මස්ස (ක.))</span> නො යාති කොචි ලොකෙ;
            </div>
            <div class="gathalast">තං බුද්ධමනන්තගොචරං, අපදං කෙන පදෙන නෙස්සථ.</div>
        </div>
        <div class="paragraph" para="180">
            <span class="paranum">180</span>
            <div class="gatha"> යස්ස ජාලිනී විසත්තිකා, තණ්හා නත්ථි කුහිඤ්චි නෙතවෙ;</div>
            <div class="gathalast">තං බුද්ධමනන්තගොචරං, අපදං කෙන පදෙන නෙස්සථ.</div>
        </div>
        <div class="paragraph" para="181">
            <span class="paranum">181</span>
            <div class="gatha"> යෙ ඣානපසුතා ධීරා, නෙක්ඛම්මූපසමෙ රතා;</div>
            <div class="gathalast">දෙවාපි තෙසං පිහයන්ති, සම්බුද්ධානං සතීමතං.</div>
        </div>
        <div class="paragraph" para="182">
            <span class="paranum">182</span>
            <div class="gatha"> කිච්ඡො 
                <pb ed="M" n="0.0041"/> මනුස්සපටිලාභො, කිච්ඡං මච්චාන ජීවිතං;
            </div>
            <div class="gathalast">කිච්ඡං සද්ධම්මස්සවනං, කිච්ඡො බුද්ධානමුප්පාදො.</div>
        </div>
        <div class="paragraph" para="183">
            <span class="paranum">183</span>
            <div class="gatha"> සබ්බපාපස්ස අකරණං, කුසලස්ස උපසම්පදා 
                <span class="note">(කුසලස්සූපසම්පදා (ස්‍යා.))</span>;
            </div>
            <div class="gathalast">සචිත්තපරියොදපනං 
                <pb ed="T" n="0.0040"/>
                <span class="note">(සචිත්තපරියොදාපනං (?))</span>, එතං බුද්ධාන සාසනං.
            </div>
        </div>
        <div class="paragraph" para="184">
            <span class="paranum">184</span>
            <div class="gatha"> ඛන්තී පරමං තපො තිතික්ඛා, නිබ්බානං 
                <span class="note">(නිබ්බාණං (ක. සී. පී.))</span> පරමං වදන්ති බුද්ධා;
            </div>
            <div class="gathalast">න හි පබ්බජිතො පරූපඝාතී, න 
                <span class="note">(අයං නකාරො සී. ස්‍යා. පී. පාත්ථකෙසු න දිස්සති)</span> සමණො හොති පරං විහෙඨයන්තො.
            </div>
        </div>
        <div class="paragraph" para="185">
            <span class="paranum">185</span>
            <div class="gatha"> අනූපවාදො අනූපඝාතො 
                <span class="note">(අනුපවාදො අනුපඝාතො (ස්‍යා. ක.))</span>, පාතිමොක්ඛෙ ච සංවරො;
            </div>
            <div class="gatha">මත්තඤ්ඤුතා ච භත්තස්මිං, පන්තඤ්ච සයනාසනං;</div>
            <div class="gathalast">අධිචිත්තෙ ච ආයොගො, එතං බුද්ධාන සාසනං.</div>
        </div>
        <div class="paragraph" para="186">
            <span class="paranum">186</span>
            <div class="gatha"> න 
                <pb ed="P" n="0.0028"/> කහාපණවස්සෙන, තිත්ති කාමෙසු විජ්ජති;
            </div>
            <div class="gathalast">අප්පස්සාදා දුඛා කාමා, ඉති විඤ්ඤාය පණ්ඩිතො.</div>
        </div>
        <div class="paragraph" para="187">
            <span class="paranum">187</span>
            <div class="gatha"> අපි 
                <pb ed="V" n="0.0037"/> දිබ්බෙසු කාමෙසු, රතිං සො නාධිගච්ඡති;
            </div>
            <div class="gathalast">තණ්හක්ඛයරතො හොති, සම්මාසම්බුද්ධසාවකො.</div>
        </div>
        <div class="paragraph" para="188">
            <span class="paranum">188</span>
            <div class="gatha"> බහුං වෙ සරණං යන්ති, පබ්බතානි වනානි ච;</div>
            <div class="gathalast">ආරාමරුක්ඛචෙත්‍යානි, මනුස්සා භයතජ්ජිතා.</div>
        </div>
        <div class="paragraph" para="189">
            <span class="paranum">189</span>
            <div class="gatha"> නෙතං ඛො සරණං ඛෙමං, නෙතං සරණමුත්තමං;</div>
            <div class="gathalast">නෙතං සරණමාගම්ම, සබ්බදුක්ඛා පමුච්චති.</div>
        </div>
        <div class="paragraph" para="190">
            <span class="paranum">190</span>
            <div class="gatha"> යො 
                <pb ed="M" n="0.0042"/> ච බුද්ධඤ්ච ධම්මඤ්ච, සඞ්ඝඤ්ච සරණං ගතො;
            </div>
            <div class="gathalast">චත්තාරි අරියසච්චානි, සම්මප්පඤ්ඤාය පස්සති.</div>
        </div>
        <div class="paragraph" para="191">
            <span class="paranum">191</span>
            <div class="gatha"> දුක්ඛං දුක්ඛසමුප්පාදං, දුක්ඛස්ස ච අතික්කමං;</div>
            <div class="gathalast">අරියං චට්ඨඞ්ගිකං මග්ගං, දුක්ඛූපසමගාමිනං.</div>
        </div>
        <div class="paragraph" para="192">
            <span class="paranum">192</span>
            <div class="gatha"> එතං 
                <pb ed="T" n="0.0041"/> ඛො සරණං ඛෙමං, එතං සරණමුත්තමං;
            </div>
            <div class="gathalast">එතං සරණමාගම්ම, සබ්බදුක්ඛා පමුච්චති.</div>
        </div>
        <div class="paragraph" para="193">
            <span class="paranum">193</span>
            <div class="gatha"> දුල්ලභො පුරිසාජඤ්ඤො, න සො සබ්බත්ථ ජායති;</div>
            <div class="gathalast">යත්ථ සො ජායති ධීරො, තං කුලං සුඛමෙධති.</div>
        </div>
        <div class="paragraph" para="194">
            <span class="paranum">194</span>
            <div class="gatha"> සුඛො බුද්ධානමුප්පාදො, සුඛා සද්ධම්මදෙසනා;</div>
            <div class="gathalast">සුඛා සඞ්ඝස්ස සාමග්ගී, සමග්ගානං තපො සුඛො.</div>
        </div>
        <div class="paragraph" para="195">
            <span class="paranum">195</span>
            <div class="gatha"> පූජාරහෙ පූජයතො, බුද්ධෙ යදි ව සාවකෙ;</div>
            <div class="gathalast">පපඤ්චසමතික්කන්තෙ, තිණ්ණසොකපරිද්දවෙ.</div>
        </div>
        <div class="paragraph" para="196">
            <span class="paranum">196</span>
            <div class="gatha"> තෙ 
                <pb ed="V" n="0.0038"/>
                <pb ed="P" n="0.0029"/> තාදිසෙ පූජයතො, නිබ්බුතෙ අකුතොභයෙ;
            </div>
            <div class="gathalast">න සක්කා පුඤ්ඤං සඞ්ඛාතුං, ඉමෙත්තමපි කෙනචි.</div>
        </div>
    </div>
    <div class="centre ct_vagga ending">බුද්ධවග්ගො චුද්දසමො නිට්ඨිතො.</div>
</div>