<div class="chapter ct_vagga" node-id="28240">
    <span class="chapter ct_vagga">(15) 5. මඞ්ගලවග්ගො</span>
    <div class="chapter-contents">
        <div class="subhead ct_sutta" node-id="28241">
            <span class="subhead ct_sutta">1. අකුසලසුත්තං</span>
            <div class="subhead-contents">
                <div class="paragraph" para="147">
                    <span class="paranum">147</span>
                    <div class="bodytext"> ‘‘තීහි 
                        <pb ed="V" n="1.0329"/>, භික්ඛවෙ, ධම්මෙහි සමන්නාගතො යථාභතං නික්ඛිත්තො එවං නිරයෙ. කතමෙහි තීහි? අකුසලෙන කායකම්මෙන, අකුසලෙන වචීකම්මෙන, අකුසලෙන මනොකම්මෙන - ඉමෙහි ඛො, භික්ඛවෙ, තීහි ධම්මෙහි සමන්නාගතො යථාභතං නික්ඛිත්තො එවං නිරයෙ.
                    </div>
                    <div class="bodytext">‘‘තීහි, භික්ඛවෙ, ධම්මෙහි සමන්නාගතො යථාභතං නික්ඛිත්තො එවං සග්ගෙ. කතමෙහි තීහි? කුසලෙන කායකම්මෙන, කුසලෙන වචීකම්මෙන, කුසලෙන මනොකම්මෙන - ඉමෙහි ඛො 
                        <pb ed="T" n="1.0377"/>, භික්ඛවෙ, තීහි ධම්මෙහි සමන්නාගතො යථාභතං නික්ඛිත්තො එවං සග්ගෙ’’ති. පඨමං.
                    </div>
                </div>
            </div>
        </div>
        <div class="subhead ct_sutta" node-id="28242">
            <span class="subhead ct_sutta">2. සාවජ්ජසුත්තං</span>
            <div class="subhead-contents">
                <div class="paragraph" para="148">
                    <span class="paranum">148</span>
                    <div class="bodytext"> ‘‘තීහි, භික්ඛවෙ, ධම්මෙහි සමන්නාගතො යථාභතං නික්ඛිත්තො එවං නිරයෙ. කතමෙහි තීහි? සාවජ්ජෙන කායකම්මෙන, සාවජ්ජෙන වචීකම්මෙන, සාවජ්ජෙන මනොකම්මෙන - ඉමෙහි ඛො, භික්ඛවෙ, තීහි ධම්මෙහි සමන්නාගතො යථාභතං නික්ඛිත්තො එවං නිරයෙ.</div>
                    <div class="bodytext">‘‘තීහි, භික්ඛවෙ, ධම්මෙහි සමන්නාගතො යථාභතං නික්ඛිත්තො එවං සග්ගෙ. කතමෙහි තීහි? අනවජ්ජෙන කායකම්මෙන, අනවජ්ජෙන වචීකම්මෙන, අනවජ්ජෙන මනොකම්මෙන - ඉමෙහි ඛො...පෙ.... එවං සග්ගෙ’’ති. දුතියං.</div>
                </div>
            </div>
        </div>
        <div class="subhead ct_sutta" node-id="28243">
            <span class="subhead ct_sutta">3. විසමසුත්තං</span>
            <div class="subhead-contents">
                <div class="paragraph" para="149">
                    <span class="paranum">149</span>
                    <div class="bodytext"> ‘‘තීහි 
                        <pb ed="M" n="1.0297"/>
                        <pb ed="P" n="1.0293"/>, භික්ඛවෙ...පෙ.... විසමෙන කායකම්මෙන, විසමෙන වචීකම්මෙන, විසමෙන මනොකම්මෙන - ඉමෙහි ඛො...පෙ.... එවං නිරයෙ.
                    </div>
                    <div class="bodytext">‘‘තීහි 
                        <pb ed="V" n="1.0330"/>, භික්ඛවෙ, ධම්මෙහි...පෙ.... සමෙන කායකම්මෙන, සමෙන වචීකම්මෙන, සමෙන මනොකම්මෙන - ඉමෙහි ඛො...පෙ.... එවං සග්ගෙ’’ති. තතියං.
                    </div>
                </div>
            </div>
        </div>
        <div class="subhead ct_sutta" node-id="28244">
            <span class="subhead ct_sutta">4. අසුචිසුත්තං</span>
            <div class="subhead-contents">
                <div class="paragraph" para="150">
                    <span class="paranum">150</span>
                    <div class="bodytext"> ‘‘තීහි, භික්ඛවෙ...පෙ.... අසුචිනා කායකම්මෙන, අසුචිනා වචීකම්මෙන, අසුචිනා මනොකම්මෙන - ඉමෙහි ඛො...පෙ.... එවං නිරයෙ.</div>
                    <div class="bodytext">‘‘තීහි, භික්ඛවෙ...පෙ.... සුචිනා කායකම්මෙන, සුචිනා වචීකම්මෙන, සුචිනා මනොකම්මෙන - ඉමෙහි ඛො, භික්ඛවෙ, තීහි ධම්මෙහි සමන්නාගතො යථාභතං නික්ඛිත්තො එවං සග්ගෙ’’ති. චතුත්ථං.</div>
                </div>
            </div>
        </div>
        <div class="subhead ct_sutta" node-id="28245">
            <span class="subhead ct_sutta">5. පඨමඛතසුත්තං</span>
            <div class="subhead-contents">
                <div class="paragraph" para="151">
                    <span class="paranum">151</span>
                    <div class="bodytext"> ‘‘තීහි, භික්ඛවෙ, ධම්මෙහි සමන්නාගතො බාලො අබ්‍යත්තො අසප්පුරිසො ඛතං උපහතං අත්තානං පරිහරති, සාවජ්ජො ච හොති සානුවජ්ජො ච විඤ්ඤූනං, බහුඤ්ච අපුඤ්ඤං පසවති. කතමෙහි තීහි? අකුසලෙන කායකම්මෙන, අකුසලෙන වචීකම්මෙන, අකුසලෙන මනොකම්මෙන - ඉමෙහි ඛො, භික්ඛවෙ, තීහි ධම්මෙහි සමන්නාගතො බාලො අබ්‍යත්තො අසප්පුරිසො ඛතං උපහතං අත්තානං පරිහරති, සාවජ්ජො ච හොති සානුවජ්ජො ච විඤ්ඤූනං, බහුඤ්ච අපුඤ්ඤං පසවති.</div>
                    <div class="bodytext">‘‘තීහි, භික්ඛවෙ, ධම්මෙහි සමන්නාගතො 
                        <pb ed="T" n="1.0378"/> පණ්ඩිතො වියත්තො සප්පුරිසො අක්ඛතං අනුපහතං අත්තානං පරිහරති, අනවජ්ජො ච හොති අනනුවජ්ජො ච විඤ්ඤූනං, බහුඤ්ච පුඤ්ඤං පසවති. කතමෙහි තීහි? කුසලෙන කායකම්මෙන, කුසලෙන වචීකම්මෙන, කුසලෙන මනොකම්මෙන...පෙ..... පඤ්චමං.
                    </div>
                </div>
            </div>
        </div>
        <div class="subhead ct_sutta" node-id="28246">
            <span class="subhead ct_sutta">6. දුතියඛතසුත්තං</span>
            <div class="subhead-contents">
                <div class="paragraph" para="152">
                    <span class="paranum">152</span>
                    <div class="bodytext"> ‘‘තීහි, භික්ඛවෙ...පෙ.... සාවජ්ජෙන කායකම්මෙන, සාවජ්ජෙන වචීකම්මෙන, සාවජ්ජෙන මනොකම්මෙන...පෙ.....</div>
                    <div class="bodytext">‘‘තීහි 
                        <pb ed="V" n="1.0331"/>
                        <pb ed="M" n="1.0298"/>, භික්ඛවෙ...පෙ.... අනවජ්ජෙන කායකම්මෙන, අනවජ්ජෙන වචීකම්මෙන, අනවජ්ජෙන මනොකම්මෙන...පෙ..... ඡට්ඨං.
                    </div>
                </div>
            </div>
        </div>
        <div class="subhead ct_sutta" node-id="28247">
            <span class="subhead ct_sutta">7. තතියඛතසුත්තං</span>
            <div class="subhead-contents">
                <div class="paragraph" para="153">
                    <span class="paranum">153</span>
                    <div class="bodytext"> ‘‘තීහි, භික්ඛවෙ...පෙ.... විසමෙන කායකම්මෙන, විසමෙන වචීකම්මෙන, විසමෙන මනොකම්මෙන...පෙ.....</div>
                    <div class="bodytext">‘‘තීහි 
                        <pb ed="P" n="1.0294"/>, භික්ඛවෙ...පෙ.... සමෙන කායකම්මෙන, සමෙන වචීකම්මෙන, සමෙන මනොකම්මෙන...පෙ..... සත්තමං.
                    </div>
                </div>
            </div>
        </div>
        <div class="subhead ct_sutta" node-id="28248">
            <span class="subhead ct_sutta">8. චතුත්ථඛතසුත්තං</span>
            <div class="subhead-contents">
                <div class="paragraph" para="154">
                    <span class="paranum">154</span>
                    <div class="bodytext"> ‘‘තීහි, භික්ඛවෙ...පෙ.... අසුචිනා කායකම්මෙන, අසුචිනා වචීකම්මෙන, අසුචිනා මනොකම්මෙන...පෙ.....</div>
                    <div class="bodytext">‘‘තීහි, භික්ඛවෙ...පෙ.... සුචිනා කායකම්මෙන, සුචිනා වචීකම්මෙන, සුචිනා මනොකම්මෙන - ඉමෙහි ඛො, භික්ඛවෙ, තීහි ධම්මෙහි සමන්නාගතො පණ්ඩිතො වියත්තො සප්පුරිසො අක්ඛතං අනුපහතං අත්තානං පරිහරති, අනවජ්ජො ච හොති අනනුවජ්ජො ච විඤ්ඤූනං, බහුඤ්ච පුඤ්ඤං පසවතී’’ති. අට්ඨමං.</div>
                </div>
            </div>
        </div>
        <div class="subhead ct_sutta" node-id="28249">
            <span class="subhead ct_sutta">9. වන්දනාසුත්තං</span>
            <div class="subhead-contents">
                <div class="paragraph" para="155">
                    <span class="paranum">155</span>
                    <div class="bodytext"> ‘‘තිස්සො ඉමා, භික්ඛවෙ, වන්දනා. කතමා තිස්සො? කායෙන, වාචාය, මනසා - ඉමා ඛො, භික්ඛවෙ, තිස්සො වන්දනා’’ති. නවමං.</div>
                </div>
            </div>
        </div>
        <div class="subhead ct_sutta" node-id="282410">
            <span class="subhead ct_sutta">10. පුබ්බණ්හසුත්තං</span>
            <div class="subhead-contents">
                <div class="paragraph" para="156">
                    <span class="paranum">156</span>
                    <div class="bodytext"> ‘‘යෙ 
                        <pb ed="V" n="1.0332"/>, භික්ඛවෙ, සත්තා පුබ්බණ්හසමයං කායෙන සුචරිතං චරන්ති 
                        <pb ed="T" n="1.0379"/>, වාචාය සුචරිතං චරන්ති, මනසා සුචරිතං චරන්ති, සුපුබ්බණ්හො, භික්ඛවෙ, තෙසං සත්තානං.
                    </div>
                    <div class="bodytext">‘‘යෙ, භික්ඛවෙ, සත්තා මජ්ඣන්හිකසමයං කායෙන සුචරිතං චරන්ති, වාචාය සුචරිතං චරන්ති, මනසා සුචරිතං චරන්ති, සුමජ්ඣන්හිකො, භික්ඛවෙ, තෙසං සත්තානං.</div>
                    <div class="bodytext">‘‘යෙ 
                        <pb ed="M" n="1.0299"/>, භික්ඛවෙ, සත්තා සායන්හසමයං කායෙන සුචරිතං චරන්ති, වාචාය සුචරිතං චරන්ති, මනසා සුචරිතං චරන්ති, සුසායන්හො, භික්ඛවෙ, තෙසං සත්තාන’’න්ති.
                    </div>
                    <div class="gatha">‘‘සුනක්ඛත්තං සුමඞ්ගලං, සුප්පභාතං සුහුට්ඨිතං 
                        <span class="note">(සුවුට්ඨිතං (සී. පී.))</span>;
                    </div>
                    <div class="gathalast">සුඛණො සුමුහුත්තො ච, සුයිට්ඨං බ්‍රහ්මචාරිසු.</div>
                    <div class="gatha">‘‘පදක්ඛිණං කායකම්මං, වාචාකම්මං පදක්ඛිණං;</div>
                    <div class="gatha">පදක්ඛිණං මනොකම්මං, පණීධි තෙ පදක්ඛිණෙ 
                        <span class="note">(පණිධියො පදක්ඛිණා (සී. පී.), පණිධි තෙ පදක්ඛිණා (ස්‍යා. කං.))</span>;
                    </div>
                    <div class="gathalast">පදක්ඛිණානි කත්වාන, ලභන්තත්ථෙ 
                        <span class="note">(ලභතත්ථෙ (සී. පී.))</span> පදක්ඛිණෙ.
                    </div>
                    <div class="gatha">‘‘තෙ අත්ථලද්ධා සුඛිතා, විරුළ්හා බුද්ධසාසනෙ;</div>
                    <div class="gathalast">අරොගා සුඛිතා හොථ, සහ සබ්බෙහි ඤාතිභී’’ති. දසමං;</div>
                </div>
            </div>
        </div>
    </div>
    <div class="centre ct_vagga ending">මඞ්ගලවග්ගො පඤ්චමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">අකුසලඤ්ච සාවජ්ජං, විසමාසුචිනා සහ;</div>
        <div class="gathalast ct_vagga">චතුරො ඛතා වන්දනා, පුබ්බණ්හෙන ච තෙ දසාති.</div>
    </div>
</div>
<chapter-ending/>
<div class="centre ct_pannasaka ending">තතියො පණ්ණාසකො සමත්තො.</div>