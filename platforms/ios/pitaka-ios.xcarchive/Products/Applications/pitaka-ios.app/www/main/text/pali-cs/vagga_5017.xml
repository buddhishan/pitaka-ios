<div class="chapter ct_nipatha" node-id="50170">
    <span class="chapter ct_nipatha">8. අට්ඨකනිපාතො</span>
    <div class="chapter-contents">
        <div class="subhead ct_sutta" node-id="50171">
            <span class="subhead ct_sutta">417. කච්චානිජාතකං (1)</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ඔදාතවත්ථා 
                        <pb ed="T" n="1.0238"/>
                        <pb ed="V" n="1.0144"/>
                        <pb ed="M" n="1.0175"/> සුචි අල්ලකෙසා, කච්චානි කිං කුම්භිමධිස්සයිත්වා 
                        <span class="note">(කුම්භිමපස්සයිත්වා (පී.))</span>;
                    </div>
                    <div class="gathalast">පිට්ඨා තිලා ධොවසි තණ්ඩුලානි, තිලොදනො හෙහිති කිස්ස හෙතු.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> න ඛො අයං බ්‍රාහ්මණ භොජනත්ථා 
                        <span class="note">(භොජනත්ථං (ස්‍යා.))</span>, තිලොදනො හෙහිති සාධුපක්කො;
                    </div>
                    <div class="gathalast">ධම්මො මතො තස්ස පහුත්තමජ්ජ 
                        <span class="note">(පහූනමජ්ජ (ස්‍යා.), පහූතමජ්ජ (සී.), බහූතමජ්ජා (පී.))</span>, අහං කරිස්සාමි සුසානමජ්ඣෙ.
                    </div>
                </div>
                <div class="paragraph" para="3">
                    <span class="paranum">3</span>
                    <div class="gatha"> අනුවිච්ච කච්චානි කරොහි කිච්චං, ධම්මො මතො කො නු තවෙව 
                        <span class="note">(තවෙත (සී. ස්‍යා. පී.))</span> සංසි;
                    </div>
                    <div class="gathalast">සහස්සනෙත්තො අතුලානුභාවො, න මිය්‍යතී ධම්මවරො කදාචි.</div>
                </div>
                <div class="paragraph" para="4">
                    <span class="paranum">4</span>
                    <div class="gatha"> දළ්හප්පමාණං මම එත්ථ බ්‍රහ්මෙ, ධම්මො මතො නත්ථි මමෙත්ථ කඞ්ඛා;</div>
                    <div class="gathalast">යෙ යෙව දානි පාපා භවන්ති, තෙ 
                        <pb ed="T" n="1.0239"/> තෙව දානි සුඛිතා භවන්ති.
                    </div>
                </div>
                <div class="paragraph" para="5">
                    <span class="paranum">5</span>
                    <div class="gatha"> සුණිසා හි මය්හං වඤ්ඣා අහොසි, සා මං වධිත්වාන විජායි පුත්තං;</div>
                    <div class="gathalast">සා දානි සබ්බස්ස කුලස්ස ඉස්සරා, අහං පනම්හි 
                        <span class="note">(වසාමි (ස්‍යා.))</span> අපවිද්ධා එකිකා.
                    </div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ජීවාමි 
                        <pb ed="M" n="1.0176"/> වොහං න මතොහමස්මි 
                        <span class="note">(නාහං මතොස්මි (සී. පී.))</span>, තවෙව අත්ථාය ඉධාගතොස්මි;
                    </div>
                    <div class="gathalast">යා තං වධිත්වාන විජායි පුත්තං, සහාව පුත්තෙන කරොමි භස්මං.</div>
                </div>
                <div class="paragraph" para="7">
                    <span class="paranum">7</span>
                    <div class="gatha"> එවඤ්ච 
                        <span class="note">(එතඤ්ච (සී. පී.))</span> තෙ රුච්චති දෙවරාජ, මමෙව අත්ථාය ඉධාගතොසි;
                    </div>
                    <div class="gathalast">අහඤ්ච පුත්තො සුණිසා ච නත්තා, සම්මොදමානා ඝරමාවසෙම.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> එවඤ්ච තෙ රුච්චති කාතියානි, හතාපි සන්තා න ජහාසි ධම්මං;</div>
                    <div class="gathalast">තුවඤ්ච 
                        <span class="note">(ත්වඤ්ච (පී. ක.))</span> පුත්තො සුණිසා ච නත්තා, සම්මොදමානා ඝරමාවසෙථ.
                    </div>
                </div>
                <div class="paragraph" para="9">
                    <span class="paranum">9</span>
                    <div class="gatha"> සා කාතියානී සුණිසාය සද්ධිං, සම්මොදමානා ඝරමාවසිත්ථ;</div>
                    <div class="gathalast">පුත්තො 
                        <pb ed="T" n="1.0240"/> ච නත්තා ච උපට්ඨහිංසු, දෙවානමින්දෙන අධිග්ගහීතාති.
                    </div>
                </div>
            </div>
            <div class="centre ct_sutta ending">කච්චානිජාතකං පඨමං.</div>
        </div>
        <div class="subhead ct_sutta" node-id="50172">
            <span class="subhead ct_sutta">418. අට්ඨසද්දජාතකං (2)</span>
            <div class="subhead-contents">
                <div class="paragraph" para="10">
                    <span class="paranum">10</span>
                    <div class="gatha"> ඉදං 
                        <pb ed="V" n="1.0145"/> පුරෙ නින්නමාහු, බහුමච්ඡං මහොදකං;
                    </div>
                    <div class="gatha">ආවාසො බකරාජස්ස, පෙත්තිකං භවනං මම;</div>
                    <div class="gathalast">ත්‍යජ්ජ භෙකෙන 
                        <span class="note">(භිඞ්ගෙන (ක.))</span> යාපෙම, ඔකං න වජහාමසෙ 
                        <span class="note">(ඔකන්තං න ජහාමසෙ (ක.))</span>.
                    </div>
                </div>
                <div class="paragraph" para="11">
                    <span class="paranum">11</span>
                    <div class="gatha"> කො දුතියං අසීලිස්ස, බන්ධරස්සක්ඛි භෙච්ඡති 
                        <span class="note">(භෙජ්ජති (සී. ස්‍යා. පී.), භින්දති (ක.))</span>;
                    </div>
                    <div class="gathalast">කො මෙ පුත්තෙ කුලාවකං, මඤ්ච සොත්ථිං කරිස්සති.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> සබ්බා පරික්ඛයා ඵෙග්ගු, යාව තස්සා ගතී අහු;</div>
                    <div class="gathalast">ඛීණභක්ඛො මහාරාජ, සාරෙ න රමතී ඝුණො.</div>
                </div>
                <div class="paragraph" para="13">
                    <span class="paranum">13</span>
                    <div class="gatha"> සා 
                        <pb ed="M" n="1.0177"/> නූනාහං ඉතො ගන්ත්වා, රඤ්ඤො මුත්තා නිවෙසනා;
                    </div>
                    <div class="gathalast">අත්තානං රමයිස්සාමි, දුමසාඛනිකෙතිනී.</div>
                </div>
                <div class="paragraph" para="14">
                    <span class="paranum">14</span>
                    <div class="gatha"> සො නූනාහං ඉතො ගන්ත්වා, රඤ්ඤො මුත්තො නිවෙසනා;</div>
                    <div class="gathalast">අග්ගොදකානි පිස්සාමි, යූථස්ස පුරතො වජං.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> තං මං කාමෙහි සම්මත්තං, රත්තං කාමෙසු මුච්ඡිතං;</div>
                    <div class="gathalast">ආනයී භරතො 
                        <span class="note">(වනතො (ක.))</span> ලුද්දො, බාහිකො භද්දමත්ථු තෙ.
                    </div>
                </div>
                <div class="paragraph" para="16">
                    <span class="paranum">16</span>
                    <div class="gatha"> අන්ධකාරතිමිසායං, තුඞ්ගෙ උපරිපබ්බතෙ;</div>
                    <div class="gathalast">සා 
                        <pb ed="T" n="1.0241"/> මං සණ්හෙන මුදුනා, මා පාදං ඛලි 
                        <span class="note">(ඛණි (සී. ස්‍යා. පී.))</span> යස්මනි.
                    </div>
                </div>
                <div class="paragraph" para="17">
                    <span class="paranum">17</span>
                    <div class="gatha"> අසංසයං ජාතිඛයන්තදස්සී, න ගබ්භසෙය්‍යං පුනරාවජිස්සං;</div>
                    <div class="gathalast">අයමන්තිමා පච්ඡිමා ගබ්භසෙය්‍යා 
                        <span class="note">(අයං හි මෙ අන්තිමා ගබ්භසෙය්‍යා (සී. පී.))</span>, ඛීණො මෙ සංසාරො පුනබ්භවායාති.
                    </div>
                </div>
            </div>
            <div class="centre ct_sutta ending">අට්ඨසද්දජාතකං දුතියං.</div>
        </div>
        <div class="subhead ct_sutta" node-id="50173">
            <span class="subhead ct_sutta">419. සුලසාජාතකං (3)</span>
            <div class="subhead-contents">
                <div class="paragraph" para="18">
                    <span class="paranum">18</span>
                    <div class="gatha"> ඉදං සුවණ්ණකායූරං, මුත්තා වෙළුරියා බහූ;</div>
                    <div class="gathalast">සබ්බං හරස්සු භද්දන්තෙ, මඤ්ච දාසීති සාවය.</div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ඔරොපයස්සු කල්‍යාණි, මා බාළ්හං 
                        <span class="note">(බහුං (සී. ස්‍යා. පී.))</span> පරිදෙවසි;
                    </div>
                    <div class="gathalast">න චාහං අභිජානාමි, අහන්ත්වා ධනමාභතං.</div>
                </div>
                <div class="paragraph" para="20">
                    <span class="paranum">20</span>
                    <div class="gatha"> යතො සරාමි අත්තානං, යතො පත්තාස්මි විඤ්ඤුතං;</div>
                    <div class="gathalast">න චාහං අභිජානාමි, අඤ්ඤං පියතරං තයා.</div>
                </div>
                <div class="paragraph" para="21">
                    <span class="paranum">21</span>
                    <div class="gatha"> එහි තං උපගූහිස්සං 
                        <span class="note">(උපගුය්හිස්සං (ක.))</span>, කරිස්සඤ්ච පදක්ඛිණං;
                    </div>
                    <div class="gathalast">න හි දානි පුන අත්ථි, මම තුය්හඤ්ච සඞ්ගමො.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> න 
                        <pb ed="V" n="1.0146"/> හි සබ්බෙසු ඨානෙසු, පුරිසො හොති පණ්ඩිතො;
                    </div>
                    <div class="gathalast">ඉත්ථීපි පණ්ඩිතා හොති, තත්ථ තත්ථ විචක්ඛණා.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> න 
                        <pb ed="M" n="1.0178"/> හි සබ්බෙසු ඨානෙසු, පුරිසො හොති පණ්ඩිතො;
                    </div>
                    <div class="gathalast">ඉත්ථීපි 
                        <pb ed="T" n="1.0242"/> පණ්ඩිතා හොති, ලහුං අත්ථං විචින්තිකා 
                        <span class="note">(ලහුමත්ථවිචින්තිකා (සී. පී.))</span>.
                    </div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ලහුඤ්ච වත ඛිප්පඤ්ච, නිකට්ඨෙ සමචෙතයි;</div>
                    <div class="gathalast">මිගං පුණ්ණායතෙනෙව 
                        <span class="note">(පුණ්ණායතනෙව (ස්‍යා.))</span>, සුලසා සත්තුකං වධි.
                    </div>
                </div>
                <div class="paragraph" para="25">
                    <span class="paranum">25</span>
                    <div class="gatha"> යොධ උප්පතිතං අත්ථං, න ඛිප්පමනුබුජ්ඣති;</div>
                    <div class="gathalast">සො හඤ්ඤති මන්දමති, චොරොව ගිරිගබ්භරෙ.</div>
                </div>
                <div class="paragraph" para="26">
                    <span class="paranum">26</span>
                    <div class="gatha"> යො ච උප්පතිතං අත්ථං, ඛිප්පමෙව නිබොධති;</div>
                    <div class="gathalast">මුච්චතෙ සත්තුසම්බාධා, සුලසා සත්තුකාමිවාති.</div>
                </div>
            </div>
            <div class="centre ct_sutta ending">සුලසාජාතකං තතියං.</div>
        </div>
        <div class="subhead ct_sutta" node-id="50174">
            <span class="subhead ct_sutta">420. සුමඞ්ගලජාතකං (4)</span>
            <div class="subhead-contents">
                <div class="paragraph" para="27">
                    <span class="paranum">27</span>
                    <div class="gatha"> භුසම්හි 
                        <span class="note">(භුසම්පි (ක.), භුසං හි (සී. නිය්‍ය))</span> කුද්ධොති අවෙක්ඛියාන, න තාව දණ්ඩං පණයෙය්‍ය ඉස්සරො;
                    </div>
                    <div class="gathalast">අට්ඨානසො අප්පතිරූපමත්තනො, පරස්ස දුක්ඛානි භුසං උදීරයෙ.</div>
                </div>
                <div class="paragraph" para="28">
                    <span class="paranum">28</span>
                    <div class="gatha"> යතො ච ජානෙය්‍ය පසාදමත්තනො, අත්ථං නියුඤ්ජෙය්‍ය පරස්ස දුක්කටං;</div>
                    <div class="gathalast">තදායමත්ථොති සයං අවෙක්ඛිය, අථස්ස දණ්ඩං සදිසං නිවෙසයෙ.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> න චාපි ඣාපෙති පරං න අත්තනං, අමුච්ඡිතො යො නයතෙ නයානයං;</div>
                    <div class="gathalast">යො 
                        <pb ed="T" n="1.0243"/> දණ්ඩධාරො භවතීධ ඉස්සරො, ස වණ්ණගුත්තො සිරියා න ධංසති.
                    </div>
                </div>
                <div class="paragraph" para="30">
                    <span class="paranum">30</span>
                    <div class="gatha"> යෙ ඛත්තියා සෙ අනිසම්මකාරිනො, පණෙන්ති දණ්ඩං සහසා පමුච්ඡිතා;</div>
                    <div class="gathalast">අවණ්ණසංයුතා 
                        <span class="note">(යුත්තාව (ක.))</span> ජහන්ති ජීවිතං, ඉතො විමුත්තාපි ච යන්ති දුග්ගතිං.
                    </div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ධම්මෙ 
                        <pb ed="M" n="1.0179"/> ච යෙ අරියප්පවෙදිතෙ රතා, අනුත්තරා තෙ වචසා මනසා කම්මුනා ච;
                    </div>
                    <div class="gathalast">තෙ සන්තිසොරච්චසමාධිසණ්ඨිතා, වජන්ති ලොකං දුභයං තථාවිධා.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> රාජාහමස්මි නරපමදානමිස්සරො, සචෙපි කුජ්ඣාමි ඨපෙමි අත්තනං;</div>
                    <div class="gathalast">නිසෙධයන්තො ජනතං තථාවිධං, පණෙමි දණ්ඩං අනුකම්ප යොනිසො.</div>
                </div>
                <div class="paragraph" para="33">
                    <span class="paranum">33</span>
                    <div class="gatha"> සිරී ච ලක්ඛී ච තවෙව ඛත්තිය, ජනාධිප මා විජහි කුදාචනං;</div>
                    <div class="gathalast">අක්කොධනො නිච්චපසන්නචිත්තො, අනීඝො තුවං වස්සසතානි පාලය.</div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ගුණෙහි එතෙහි උපෙත ඛත්තිය, ඨිතමරියවත්තී 
                        <span class="note">(වත්ති (සී.), වුත්ති (ක.))</span> සුවචො අකොධනො;
                    </div>
                    <div class="gathalast">සුඛී 
                        <pb ed="T" n="1.0244"/> අනුප්පීළ පසාසමෙදිනිං 
                        <span class="note">(අනුප්පීළං සහසමෙදනිං (ක.))</span>, ඉතො විමුත්තොපි ච යාහි සුග්ගතිං.
                    </div>
                </div>
                <div class="paragraph" para="35">
                    <span class="paranum">35</span>
                    <div class="gatha"> එවං 
                        <pb ed="V" n="1.0147"/> සුනීතෙන 
                        <span class="note">(සුවිනීතෙන (පී.))</span> සුභාසිතෙන, ධම්මෙන ඤායෙන උපායසො නයං;
                    </div>
                    <div class="gathalast">නිබ්බාපයෙ සඞ්ඛුභිතං මහාජනං, මහාව මෙඝො සලිලෙන මෙදිනින්ති 
                        <span class="note">(මෙදනින්ති (ස්‍යා. ක.))</span>.
                    </div>
                </div>
            </div>
            <div class="centre ct_sutta ending">සුමඞ්ගලජාතකං චතුත්ථං.</div>
        </div>
        <div class="subhead ct_sutta" node-id="50175">
            <span class="subhead ct_sutta">421. ගඞ්ගමාලජාතකං (5)</span>
            <div class="subhead-contents">
                <div class="paragraph" para="36">
                    <span class="paranum">36</span>
                    <div class="gatha"> අඞ්ගාරජාතා පථවී, කුක්කුළානුගතා මහී;</div>
                    <div class="gathalast">අථ ගායසි වත්තානි 
                        <span class="note">(වත්ථානි (ක.))</span>, න තං තපති ආතපො.
                    </div>
                </div>
                <div class="paragraph" para="37">
                    <span class="paranum">37</span>
                    <div class="gatha"> උද්ධං තපති ආදිච්චො, අධො තපති වාලුකා;</div>
                    <div class="gathalast">අථ ගායසි වත්තානි 
                        <span class="note">(වත්ථානි (ක.))</span>, න තං තපති ආතපො.
                    </div>
                </div>
                <div class="paragraph" para="38">
                    <span class="paranum">38</span>
                    <div class="gatha"> න 
                        <pb ed="M" n="1.0180"/> මං තපති ආතපො, ආතපා 
                        <span class="note">(ආතප්පා (සී. ස්‍යා. පී.))</span> තපයන්ති මං;
                    </div>
                    <div class="gathalast">අත්ථා හි විවිධා රාජ, තෙ තපන්ති න ආතපො.</div>
                </div>
                <div class="paragraph" para="39">
                    <span class="paranum">39</span>
                    <div class="gatha"> අද්දසං කාම තෙ මූලං, සඞ්කප්පා කාම ජායසි;</div>
                    <div class="gathalast">න තං සඞ්කප්පයිස්සාමි, එවං කාම න හෙහිසි.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> අප්පාපි කාමා න අලං, බහූහිපි න තප්පති;</div>
                    <div class="gathalast">අහහා බාලලපනා, පරිවජ්ජෙථ 
                        <span class="note">(පටිවිජ්ඣෙථ (පී. සී. අට්ඨ.))</span> ජග්ගතො.
                    </div>
                </div>
                <div class="paragraph" para="41">
                    <span class="paranum">41</span>
                    <div class="gatha"> අප්පස්ස 
                        <pb ed="T" n="1.0245"/> කම්මස්ස ඵලං මමෙදං, උදයො අජ්ඣාගමා මහත්තපත්තං;
                    </div>
                    <div class="gathalast">සුලද්ධලාභො වත මාණවස්ස, යො පබ්බජී කාමරාගං පහාය.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> තපසා පජහන්ති පාපකම්මං, තපසා න්හාපිතකුම්භකාරභාවං;</div>
                    <div class="gathalast">තපසා අභිභුය්‍ය ගඞ්ගමාල, නාමෙනාලපසජ්ජ බ්‍රහ්මදත්තං.</div>
                </div>
                <div class="paragraph" para="43">
                    <span class="paranum">43</span>
                    <div class="gatha"> සන්දිට්ඨිකමෙව ‘‘අම්ම’’ පස්සථ, ඛන්තීසොරච්චස්ස අයං 
                        <span class="note">(යො (ස්‍යා. පී. ක.))</span> විපාකො;
                    </div>
                    <div class="gathalast">යො 
                        <span class="note">(සො (ස්‍යා. ක.))</span> සබ්බජනස්ස වන්දිතොහු, තං වන්දාම සරාජිකා සමච්චා.
                    </div>
                </div>
                <div class="paragraph" para="44">
                    <span class="paranum">44</span>
                    <div class="gatha"> මා කිඤ්චි අවචුත්ථ ගඞ්ගමාලං, මුනිනං මොනපථෙසු සික්ඛමානං;</div>
                    <div class="gathalast">එසො හි අතරි අණ්ණවං, යං තරිත්වා චරන්ති වීතසොකාති.</div>
                </div>
            </div>
            <div class="centre ct_sutta ending">ගඞ්ගමාලජාතකං පඤ්චමං.</div>
        </div>
        <div class="subhead ct_sutta" node-id="50176">
            <span class="subhead ct_sutta">422. චෙතියජාතකං (6)</span>
            <div class="subhead-contents">
                <div class="paragraph" para="45">
                    <span class="paranum">45</span>
                    <div class="gatha"> ධම්මො 
                        <pb ed="T" n="1.0246"/> හවෙ හතො හන්ති, නාහතො හන්ති කිඤ්චනං 
                        <span class="note">(කඤ්චිනං (පී.))</span>;
                    </div>
                    <div class="gathalast">තස්මා හි ධම්මං න හනෙ, මා ත්වං 
                        <span class="note">(තං (ස්‍යා. පී.))</span> ධම්මො හතො හනි.
                    </div>
                </div>
                <div class="paragraph" para="46">
                    <span class="paranum">46</span>
                    <div class="gatha"> අලිකං 
                        <pb ed="V" n="1.0148"/>
                        <pb ed="M" n="1.0181"/> භාසමානස්ස, අපක්කමන්ති දෙවතා;
                    </div>
                    <div class="gatha">පූතිකඤ්ච මුඛං වාති, සකට්ඨානා ච ධංසති;</div>
                    <div class="gathalast">යො ජානං පුච්ඡිතො පඤ්හං, අඤ්ඤථා නං වියාකරෙ.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> සචෙ හි සච්චං භණසි, හොහි රාජ යථා පුරෙ;</div>
                    <div class="gathalast">මුසා චෙ භාසසෙ රාජ, භූමියං තිට්ඨ චෙතිය.</div>
                </div>
                <div class="paragraph" para="48">
                    <span class="paranum">48</span>
                    <div class="gatha"> අකාලෙ වස්සතී තස්ස, කාලෙ තස්ස න වස්සති;</div>
                    <div class="gathalast">යො ජානං පුච්ඡිතො පඤ්හං, අඤ්ඤථා නං වියාකරෙ.</div>
                </div>
                <div class="paragraph" para="49">
                    <span class="paranum">49</span>
                    <div class="gatha"> සචෙ හි සච්චං භණසි, හොහි රාජ යථා පුරෙ;</div>
                    <div class="gathalast">මුසා චෙ භාසසෙ රාජ, භූමිං පවිස චෙතිය.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ජිව්හා තස්ස ද්විධා හොති, උරගස්සෙව දිසම්පති;</div>
                    <div class="gathalast">යො ජානං පුච්ඡිතො පඤ්හං, අඤ්ඤථා නං වියාකරෙ.</div>
                </div>
                <div class="paragraph" para="51">
                    <span class="paranum">51</span>
                    <div class="gatha"> සචෙ හි සච්චං භණසි, හොහි රාජ යථා පුරෙ;</div>
                    <div class="gathalast">මුසා චෙ භාසසෙ රාජ, භිය්‍යො පවිස චෙතිය.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ජිව්හා තස්ස න භවති, මච්ඡස්සෙව දිසම්පති;</div>
                    <div class="gathalast">යො ජානං පුච්ඡිතො පඤ්හං, අඤ්ඤථා නං වියාකරෙ.</div>
                </div>
                <div class="paragraph" para="53">
                    <span class="paranum">53</span>
                    <div class="gatha"> සචෙ හි සච්චං භණසි, හොහි රාජ යථා පුරෙ;</div>
                    <div class="gathalast">මුසා චෙ භාසසෙ රාජ, භිය්‍යො පවිස චෙතිය.</div>
                </div>
                <div class="paragraph" para="54">
                    <span class="paranum">54</span>
                    <div class="gatha"> ථියොව 
                        <pb ed="T" n="1.0247"/> තස්ස ජායන්ති 
                        <span class="note">(ථියො තස්ස පජායන්ති (ක.))</span>, න පුමා ජායරෙ කුලෙ;
                    </div>
                    <div class="gathalast">යො ජානං පුච්ඡිතො පඤ්හං, අඤ්ඤථා නං වියාකරෙ.</div>
                </div>
                <div class="paragraph" para="55">
                    <span class="paranum">55</span>
                    <div class="gatha"> සචෙ හි සච්චං භණසි, හොහි රාජ යථා පුරෙ;</div>
                    <div class="gathalast">මුසා චෙ භාසසෙ රාජ, භිය්‍යො පවිස චෙතිය.</div>
                </div>
                <div class="paragraph" para="56">
                    <span class="paranum">56</span>
                    <div class="gatha"> පුත්තා තස්ස න භවන්ති, පක්කමන්ති දිසොදිසං;</div>
                    <div class="gathalast">යො ජානං පුච්ඡිතො පඤ්හං, අඤ්ඤථා නං වියාකරෙ.</div>
                </div>
                <div class="paragraph" para="57">
                    <span class="paranum">57</span>
                    <div class="gatha"> සචෙ හි සච්චං භණසි, හොහි රාජ යථා පුරෙ;</div>
                    <div class="gathalast">මුසා චෙ භාසසෙ රාජ, භිය්‍යො පවිස චෙතිය.</div>
                </div>
                <div class="paragraph" para="58">
                    <span class="paranum">58</span>
                    <div class="gatha"> ස 
                        <pb ed="M" n="1.0182"/> රාජා ඉසිනා සත්තො, අන්තලික්ඛචරො පුරෙ;
                    </div>
                    <div class="gathalast">පාවෙක්ඛි පථවිං චෙච්චො, හීනත්තො පත්ව පරියායං 
                        <span class="note">(අත්තපරියායං (සී. ස්‍යා.), පත්තපරියායං (ක. සී. නිය්‍ය))</span>.
                    </div>
                </div>
                <div class="paragraph" para="59">
                    <span class="paranum">59</span>
                    <div class="gatha"> තස්මා 
                        <pb ed="V" n="1.0149"/> හි ඡන්දාගමනං, නප්පසංසන්ති පණ්ඩිතා;
                    </div>
                    <div class="gathalast">අදුට්ඨචිත්තො භාසෙය්‍ය, ගිරං සච්චූපසංහිතන්ති.</div>
                </div>
            </div>
            <div class="centre ct_sutta ending">චෙතියජාතකං ඡට්ඨං.</div>
        </div>
        <div class="subhead ct_sutta" node-id="50177">
            <span class="subhead ct_sutta">423. ඉන්ද්‍රියජාතකං (7)</span>
            <div class="subhead-contents">
                <div class="paragraph" para="60">
                    <span class="paranum">60</span>
                    <div class="gatha"> යො ඉන්ද්‍රියානං කාමෙන, වසං නාරද ගච්ඡති;</div>
                    <div class="gathalast">සො පරිච්චජ්ජුභො ලොකෙ, ජීවන්තොව විසුස්සති 
                        <span class="note">(ජීවන්තොපිවිසුස්සති (ස්‍යා.), ජීවන්තො වාපි සුස්සති (ක.))</span>.
                    </div>
                </div>
                <div class="paragraph" para="61">
                    <span class="paranum">61</span>
                    <div class="gatha"> සුඛස්සානන්තරං දුක්ඛං, දුක්ඛස්සානන්තරං සුඛං;</div>
                    <div class="gathalast">සොසි 
                        <span class="note">(සොපි (ස්‍යා. පී. ක.))</span> පත්තො සුඛා 
                        <span class="note">(සුඛ (ස්‍යා.), සුඛං (ක.))</span> දුක්ඛං, පාටිකඞ්ඛ වරං සුඛං.
                    </div>
                </div>
                <div class="paragraph" para="62">
                    <span class="paranum">62</span>
                    <div class="gatha"> කිච්ඡකාලෙ 
                        <pb ed="T" n="1.0248"/> කිච්ඡසහො, යො කිච්ඡං නාතිවත්තති;
                    </div>
                    <div class="gathalast">ස කිච්ඡන්තං සුඛං ධීරො, යොගං සමධිගච්ඡති.</div>
                </div>
                <div class="paragraph" para="63">
                    <span class="paranum">63</span>
                    <div class="gatha"> න හෙව කාමාන කාමා, නානත්ථා නාත්ථකාරණා;</div>
                    <div class="gathalast">න කතඤ්ච නිරඞ්කත්වා, ධම්මා චවිතුමරහසි.</div>
                </div>
                <div class="paragraph" para="64">
                    <span class="paranum">64</span>
                    <div class="gatha"> දක්ඛං ගහපතී 
                        <span class="note">(ගහපතං (සී. ස්‍යා. පී.), ගහවතං (?))</span> සාධු, සංවිභජ්ජඤ්ච භොජනං;
                    </div>
                    <div class="gathalast">අහාසො අත්ථලාභෙසු, අත්ථබ්‍යාපත්ති අබ්‍යථො.</div>
                </div>
                <div class="paragraph" para="65">
                    <span class="paranum">65</span>
                    <div class="gatha"> එත්තාවතෙතං පණ්ඩිච්චං, අපි සො 
                        <span class="note">(අසිතො (සී. ස්‍යා. පී.))</span> දවිලො 
                        <span class="note">(දෙවලො (සී. පී.))</span> බ්‍රවි;
                    </div>
                    <div class="gathalast">න යිතො කිඤ්චි පාපියො, යො ඉන්ද්‍රියානං වසං වජෙ.</div>
                </div>
                <div class="paragraph" para="66">
                    <span class="paranum">66</span>
                    <div class="gatha"> අමිත්තානංව හත්ථත්ථං, සිවි පප්පොති මාමිව;</div>
                    <div class="gatha">කම්මං විජ්ජඤ්ච දක්ඛෙය්‍යං, විවාහං සීලමද්දවං;</div>
                    <div class="gathalast">එතෙ ච යසෙ හාපෙත්වා, නිබ්බත්තො සෙහි කම්මෙහි.</div>
                </div>
                <div class="paragraph" para="67">
                    <span class="paranum">67</span>
                    <div class="gatha"> සොහං සහස්සජීනොව අබන්ධු අපරායණො;</div>
                    <div class="gathalast">අරියධම්මා අපක්කන්තො, යථා පෙතො තථෙවහං.</div>
                </div>
                <div class="paragraph" para="68">
                    <span class="paranum">68</span>
                    <div class="gatha"> සුඛකාමෙ 
                        <pb ed="M" n="1.0183"/> දුක්ඛාපෙත්වා, ආපන්නොස්මි පදං ඉමං;
                    </div>
                    <div class="gathalast">සො සුඛං නාධිගච්ඡාමි, ඨිතො 
                        <span class="note">(චිතො (පී. සී. අට්ඨ.))</span> භාණුමතාමිවාති.
                    </div>
                </div>
            </div>
            <div class="centre ct_sutta ending">ඉන්ද්‍රියජාතකං සත්තමං.</div>
        </div>
        <div class="subhead ct_sutta" node-id="50178">
            <span class="subhead ct_sutta">424. ආදිත්තජාතකං (8)</span>
            <div class="subhead-contents">
                <div class="paragraph" para="69">
                    <span class="paranum">69</span>
                    <div class="gatha"> ආදිත්තස්මිං අගාරස්මිං, යං නීහරති භාජනං;</div>
                    <div class="gathalast">තං 
                        <pb ed="T" n="1.0249"/> තස්ස හොති අත්ථාය, නො ච යං තත්ථ ඩය්හති.
                    </div>
                </div>
                <div class="paragraph" para="70">
                    <span class="paranum">70</span>
                    <div class="gatha"> එවාමාදීපිතො 
                        <pb ed="V" n="1.0150"/> ලොකො, ජරාය මරණෙන ච;
                    </div>
                    <div class="gathalast">නීහරෙථෙව දානෙන, දින්නං හොති සුනීහතං 
                        <span class="note">(සුනීභතං (සී. ස්‍යා. පී.), සුනිබ්භතං (ක.))</span>.
                    </div>
                </div>
                <div class="paragraph" para="71">
                    <span class="paranum">71</span>
                    <div class="gatha"> යො ධම්මලද්ධස්ස දදාති දානං, උට්ඨානවීරියාධිගතස්ස ජන්තු;</div>
                    <div class="gathalast">අතික්කම්ම සො වෙතරණිං 
                        <span class="note">(වෙත්තරණිං (ක.))</span> යමස්ස, දිබ්බානි ඨානානි උපෙති මච්චො.
                    </div>
                </div>
                <div class="paragraph" para="72">
                    <span class="paranum">72</span>
                    <div class="gatha"> දානඤ්ච යුද්ධඤ්ච සමානමාහු, අප්පාපි සන්තා බහුකෙ ජිනන්ති;</div>
                    <div class="gathalast">අප්පම්පි චෙ සද්දහානො දදාති, තෙනෙව සො හොති සුඛී පරත්ථ.</div>
                </div>
                <div class="paragraph" para="73">
                    <span class="paranum">73</span>
                    <div class="gatha"> විචෙය්‍ය දානං සුගතප්පසත්ථං, යෙ දක්ඛිණෙය්‍යා ඉධ ජීවලොකෙ;</div>
                    <div class="gathalast">එතෙසු දින්නානි මහප්ඵලානි, බීජානි වුත්තානි යථා සුඛෙත්තෙ.</div>
                </div>
                <div class="paragraph" para="74">
                    <span class="paranum">74</span>
                    <div class="gatha"> යො පාණභූතානි අහෙඨයං චරං, පරූපවාදා න කරොති පාපං;</div>
                    <div class="gathalast">භීරුං පසංසන්ති න තත්ථ සූරං, භයා හි සන්තො න කරොන්ති පාපං.</div>
                </div>
                <div class="paragraph" para="75">
                    <span class="paranum">75</span>
                    <div class="gatha"> හීනෙන බ්‍රහ්මචරියෙන, ඛත්තියෙ උපපජ්ජති;</div>
                    <div class="gathalast">මජ්ඣිමෙන 
                        <pb ed="T" n="1.0250"/> ච දෙවත්තං, උත්තමෙන විසුජ්ඣති.
                    </div>
                </div>
                <div class="paragraph" para="76">
                    <span class="paranum">76</span>
                    <div class="gatha"> අද්ධා 
                        <pb ed="M" n="1.0184"/> හි දානං බහුධා පසත්ථං, දානා ච ඛො ධම්මපදංව සෙය්‍යො;
                    </div>
                    <div class="gathalast">පුබ්බෙව හි පුබ්බතරෙව සන්තො 
                        <span class="note">(පුබ්බෙ ච හි පුබ්බතරෙ ච සන්තො (සං. නි. 1.33))</span>, නිබ්බානමෙවජ්ඣගමුං සපඤ්ඤාති.
                    </div>
                </div>
            </div>
            <div class="centre ct_sutta ending">ආදිත්තජාතකං අට්ඨමං.</div>
        </div>
        <div class="subhead ct_sutta" node-id="50179">
            <span class="subhead ct_sutta">425. අට්ඨානජාතකං (9)</span>
            <div class="subhead-contents">
                <div class="paragraph" para="77">
                    <span class="paranum">77</span>
                    <div class="gatha"> ගඞ්ගා කුමුදිනී සන්තා, සඞ්ඛවණ්ණා ච කොකිලා;</div>
                    <div class="gathalast">ජම්බු තාලඵලං දජ්ජා, අථ නූන තදා සියා.</div>
                </div>
                <div class="paragraph" para="78">
                    <span class="paranum">78</span>
                    <div class="gatha"> යදා කච්ඡපලොමානං, පාවාරො තිවිධො සියා;</div>
                    <div class="gathalast">හෙමන්තිකං පාවුරණං 
                        <span class="note">(පාපුරණං (සී. ස්‍යා. පී.))</span>, අථ නූන තදා සියා.
                    </div>
                </div>
                <div class="paragraph" para="79">
                    <span class="paranum">79</span>
                    <div class="gatha"> යදා මකසපාදානං 
                        <span class="note">(දාඨානං (සී. පී.))</span>, අට්ටාලො සුකතො සියා;
                    </div>
                    <div class="gathalast">දළ්හො ච අවිකම්පී ච 
                        <span class="note">(අප්පකම්පී ච (සී. පී.))</span>, අථ නූන තදා සියා.
                    </div>
                </div>
                <div class="paragraph" para="80">
                    <span class="paranum">80</span>
                    <div class="gatha"> යදා සසවිසාණානං, නිස්සෙණී සුකතා සියා;</div>
                    <div class="gathalast">සග්ගස්සාරොහණත්ථාය, අථ නූන තදා සියා.</div>
                </div>
                <div class="paragraph" para="81">
                    <span class="paranum">81</span>
                    <div class="gatha"> යදා නිස්සෙණිමාරුය්හ, චන්දං ඛාදෙය්‍යු මූසිකා;</div>
                    <div class="gathalast">රාහුඤ්ච පරිපාතෙය්‍යුං 
                        <span class="note">(පරිබාහෙය්‍යුං (ස්‍යා.))</span>, අථ නූන තදා සියා.
                    </div>
                </div>
                <div class="paragraph" para="82">
                    <span class="paranum">82</span>
                    <div class="gatha"> යදා සුරාඝටං පිත්වා, මක්ඛිකා ගණචාරිණී;</div>
                    <div class="gathalast">අඞ්ගාරෙ 
                        <pb ed="T" n="1.0251"/> වාසං කප්පෙය්‍යුං, අථ නූන තදා සියා.
                    </div>
                </div>
                <div class="paragraph" para="83">
                    <span class="paranum">83</span>
                    <div class="gatha"> යදා 
                        <pb ed="V" n="1.0151"/> බිම්බොට්ඨසම්පන්නො, ගද්‍රභො සුමුඛො සියා;
                    </div>
                    <div class="gathalast">කුසලො නච්චගීතස්ස, අථ නූන තදා සියා.</div>
                </div>
                <div class="paragraph" para="84">
                    <span class="paranum">84</span>
                    <div class="gatha"> යදා කාකා උලූකා ච, මන්තයෙය්‍යුං රහොගතා;</div>
                    <div class="gathalast">අඤ්ඤමඤ්ඤං පිහයෙය්‍යුං, අථ නූන තදා සියා.</div>
                </div>
                <div class="paragraph" para="85">
                    <span class="paranum">85</span>
                    <div class="gatha"> යදා මුළාල 
                        <span class="note">(පුලස (සී. පී.), පුලාස (ස්‍යා.))</span> පත්තානං, ඡත්තං ථිරතරං සියා;
                    </div>
                    <div class="gathalast">වස්සස්ස පටිඝාතාය, අථ නූන තදා සියා.</div>
                </div>
                <div class="paragraph" para="86">
                    <span class="paranum">86</span>
                    <div class="gatha"> යදා 
                        <pb ed="M" n="1.0185"/> කුලකො 
                        <span class="note">(කුලුඞ්කො (සී. පී.), කුලුකො (ස්‍යා.))</span> සකුණො, පබ්බතං ගන්ධමාදනං;
                    </div>
                    <div class="gathalast">තුණ්ඩෙනාදාය ගච්ඡෙය්‍ය, අථ නූන තදා සියා.</div>
                </div>
                <div class="paragraph" para="87">
                    <span class="paranum">87</span>
                    <div class="gatha"> යදා සාමුද්දිකං නාවං, ස-යන්තං ස-වටාකරං 
                        <span class="note">(සපටාකාරං (ක.))</span>;
                    </div>
                    <div class="gathalast">චෙටො ආදාය ගච්ඡෙය්‍ය, අථ නූන තදා සියාති.</div>
                </div>
            </div>
            <div class="centre ct_sutta ending">අට්ඨානජාතකං නවමං.</div>
        </div>
        <div class="subhead ct_sutta" node-id="501710">
            <span class="subhead ct_sutta">426. දීපිජාතකං (10)</span>
            <div class="subhead-contents">
                <div class="paragraph" para="88">
                    <span class="paranum">88</span>
                    <div class="gatha"> ඛමනීයං යාපනීයං, කච්චි මාතුල තෙ සුඛං;</div>
                    <div class="gathalast">සුඛං තෙ අම්මා අවච, සුඛකාමාව 
                        <span class="note">(සුඛකාමා හි (සී. ස්‍යා. පී.))</span> තෙ මයං.
                    </div>
                </div>
                <div class="paragraph" para="89">
                    <span class="paranum">89</span>
                    <div class="gatha"> නඞ්ගුට්ඨං මෙ අවක්කම්ම 
                        <span class="note">(අපක්කම්ම (ක.))</span>, හෙඨයිත්වාන 
                        <span class="note">(පොථයිත්වාන (ක.))</span> එළිකෙ 
                        <span class="note">(එළකි (ස්‍යා.), එළිකි (පී.))</span>;
                    </div>
                    <div class="gathalast">සාජ්ජ මාතුලවාදෙන, මුඤ්චිතබ්බා නු මඤ්ඤසි.</div>
                </div>
                <div class="paragraph" para="90">
                    <span class="paranum">90</span>
                    <div class="gatha"> පුරත්ථාමුඛො නිසින්නොසි, අහං තෙ මුඛමාගතා;</div>
                    <div class="gathalast">පච්ඡතො තුය්හං නඞ්ගුට්ඨං, කථං ඛ්වාහං අවක්කමිං 
                        <span class="note">(අපක්කමිං (ක.))</span>.
                    </div>
                </div>
                <div class="paragraph" para="91">
                    <span class="paranum">91</span>
                    <div class="gatha"> යාවතා 
                        <pb ed="T" n="1.0252"/> චතුරො දීපා, සසමුද්දා සපබ්බතා;
                    </div>
                    <div class="gathalast">තාවතා මය්හං නඞ්ගුට්ඨං, කථං ඛො ත්වං විවජ්ජයි.</div>
                </div>
                <div class="paragraph" para="92">
                    <span class="paranum">92</span>
                    <div class="gatha"> පුබ්බෙව මෙතමක්ඛිංසු 
                        <span class="note">(මෙතං අක්ඛංසු (සී. පී.))</span>, මාතා පිතා ච භාතරො;
                    </div>
                    <div class="gathalast">දීඝං දුට්ඨස්ස නඞ්ගුට්ඨං, සාම්හි වෙහායසාගතා.</div>
                </div>
                <div class="paragraph" para="93">
                    <span class="paranum">93</span>
                    <div class="gatha"> තඤ්ච දිස්වාන ආයන්තිං, අන්තලික්ඛස්මි එළිකෙ;</div>
                    <div class="gathalast">මිගසඞ්ඝො පලායිත්ථ, භක්ඛො මෙ නාසිතො තයා.</div>
                </div>
                <div class="paragraph" para="94">
                    <span class="paranum">94</span>
                    <div class="gatha"> ඉච්චෙවං විලපන්තියා, එළකියා රුහග්ඝසො;</div>
                    <div class="gathalast">ගලකං අන්වාවමද්දි, නත්ථි දුට්ඨෙ සුභාසිතං.</div>
                </div>
                <div class="paragraph" para="95">
                    <span class="paranum">95</span>
                    <div class="gatha"> නෙව 
                        <pb ed="V" n="1.0152"/>
                        <pb ed="M" n="1.0186"/> දුට්ඨෙ නයො අත්ථි, න ධම්මො න සුභාසිතං;
                    </div>
                    <div class="gathalast">නික්කමං දුට්ඨෙ යුඤ්ජෙථ, සො ච සබ්භිං න රඤ්ජතීති.</div>
                </div>
            </div>
            <div class="centre ct_sutta ending">දීපිජාතකං දසමං.</div>
        </div>
    </div>
    <div class="centre ct_nipatha ending">අට්ඨකනිපාතං නිට්ඨිතං.</div>
    <div class="paragraph udana" para="udana">
        <div class="bodytext ct_nipatha">තස්සුද්දානං -</div>
        <div class="ct_nipatha gatha">පරිසුද්ධා මනාවිලා වත්ථධරා, බකරාජස්ස කායුරං දණ්ඩවරො;</div>
        <div class="gathalast ct_nipatha">අථ අඞ්ගාර චෙතිය දෙවිලිනා, අථ ආදිත්ත ගඞ්ගා දසෙළකිනාති.</div>
    </div>
</div>