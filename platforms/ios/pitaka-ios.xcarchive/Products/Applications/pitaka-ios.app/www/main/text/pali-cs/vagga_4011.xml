<div class="chapter ct_nipatha" node-id="40110">
    <span class="chapter ct_nipatha">2. දුකනිපාතො</span>
    <div class="chapter-contents">
        <div class="title ct_vagga" node-id="40111">
            <span class="title ct_vagga">1. පඨමවග්ගො</span>
            <div class="title-contents">
                <div class="subhead ct_sutta" node-id="40113">
                    <span class="subhead ct_sutta">1. දුක්ඛවිහාරසුත්තං</span>
                    <div class="subhead-contents">
                        <div class="paragraph" para="28">
                            <span class="paranum">28</span>
                            <div class="bodytext"> (ද්වෙ 
                                <pb ed="M" n="0.0211"/>
                                <pb ed="V" n="0.0018"/> ධම්මෙ අනුක්කටි) 
                                <span class="note">(( ) ස්‍යාමපොත්ථකෙ නත්ථි)</span> වුත්තඤ්හෙතං 
                                <pb ed="T" n="0.0247"/> භගවතා, වුත්තමරහතාති මෙ සුතං -
                            </div>
                            <div class="bodytext">‘‘ද්වීහි, භික්ඛවෙ, ධම්මෙහි සමන්නාගතො භික්ඛු දිට්ඨෙව ධම්මෙ දුක්ඛං විහරති සවිඝාතං සඋපායාසං 
                                <pb ed="P" n="0.0023"/> සපරිළාහං; කායස්ස භෙදා පරං මරණා දුග්ගති පාටිකඞ්ඛා. කතමෙහි ද්වීහි? ඉන්ද්‍රියෙසු අගුත්තද්වාරතාය 
                                <span class="note">(අගුත්තද්වාරො (අට්ඨ.))</span> ච, භොජනෙ අමත්තඤ්ඤුතාය 
                                <span class="note">(අමත්තඤ්ඤූ (අට්ඨ.))</span> ච. ඉමෙහි ඛො, භික්ඛවෙ, ද්වීහි ධම්මෙහි සමන්නාගතො භික්ඛු දිට්ඨෙව ධම්මෙ දුක්ඛං විහරති සවිධාතං සඋපායාසං සපරිළාහං; කායස්ස භෙදා පරං මරණා දුග්ගති පාටිකඞ්ඛා’’ති. එතමත්ථං භගවා අවොච. තත්ථෙතං ඉති වුච්චති -
                            </div>
                            <div class="gatha">‘‘චක්ඛු සොතඤ්ච ඝානඤ්ච, ජිව්හා කායො තථා මනො;</div>
                            <div class="gathalast">එතානි යස්ස ද්වාරානි, අගුත්තානිධ 
                                <span class="note">(අගුත්තානි ච (ස්‍යා.))</span> භික්ඛුනො.
                            </div>
                            <div class="gatha">‘‘භොජනම්හි අමත්තඤ්ඤූ, ඉන්ද්‍රියෙසු අසංවුතො;</div>
                            <div class="gathalast">කායදුක්ඛං චෙතොදුක්ඛං, දුක්ඛං සො අධිගච්ඡති.</div>
                            <div class="gatha">‘‘ඩය්හමානෙන කායෙන, ඩය්හමානෙන චෙතසා;</div>
                            <div class="gathalast">දිවා වා යදි වා රත්තිං, දුක්ඛං විහරති තාදිසො’’ති.</div>
                            <div class="bodytext">අයම්පි අත්ථො වුත්තො භගවතා, ඉති මෙ සුතන්ති. පඨමං.</div>
                        </div>
                    </div>
                </div>
                <div class="subhead ct_sutta" node-id="40114">
                    <span class="subhead ct_sutta">2. සුඛවිහාරසුත්තං</span>
                    <div class="subhead-contents">
                        <div class="paragraph" para="29">
                            <span class="paranum">29</span>
                            <div class="bodytext"> වුත්තඤ්හෙතං 
                                <pb ed="V" n="0.0019"/> භගවතා, වුත්තමරහතාති මෙ සුතං -
                            </div>
                            <div class="bodytext">‘‘ද්වීහි, භික්ඛවෙ, ධම්මෙහි සමන්නාගතො භික්ඛු දිට්ඨෙව ධම්මෙ සුඛං විහරති අවිඝාතං අනුපායාසං අපරිළාහං; කායස්ස භෙදා පරං මරණා සුගති 
                                <pb ed="P" n="0.0024"/> පාටිකඞ්ඛා 
                                <pb ed="M" n="0.0212"/>
                                <pb ed="T" n="0.0248"/>. කතමෙහි ද්වීහි? ඉන්ද්‍රියෙසු ගුත්තද්වාරතාය ච, භොජනෙ මත්තඤ්ඤුතාය ච. ඉමෙහි ඛො, භික්ඛවෙ, ද්වීහි ධම්මෙහි සමන්නාගතො භික්ඛු දිට්ඨෙව ධම්මෙ සුඛං විහරති අවිඝාතං අනුපායාසං අපරිළාහං; කායස්ස භෙදා පරං මරණා සුගති පාටිකඞ්ඛා’’ති. එතමත්ථං භගවා අවොච. තත්ථෙතං ඉති වුච්චති -
                            </div>
                            <div class="gatha">‘‘චක්ඛු සොතඤ්ච ඝානඤ්ච, ජිව්හා කායො තථා 
                                <span class="note">(අථො (සී. ස්‍යා. ක.))</span> මනො;
                            </div>
                            <div class="gathalast">එතානි යස්ස ද්වාරානි, සුගුත්තානිධ භික්ඛුනො.</div>
                            <div class="gatha">‘‘භොජනම්හි ච මත්තඤ්ඤූ, ඉන්ද්‍රියෙසු ච සංවුතො;</div>
                            <div class="gathalast">කායසුඛං චෙතොසුඛං, සුඛං සො අධිගච්ඡති.</div>
                            <div class="gatha">‘‘අඩය්හමානෙන කායෙන, අඩය්හමානෙන චෙතසා;</div>
                            <div class="gathalast">දිවා වා යදි වා රත්තිං, සුඛං විහරති තාදිසො’’ති.</div>
                            <div class="bodytext">අයම්පි අත්ථො වුත්තො භගවතා, ඉති මෙ සුතන්ති. දුතියං.</div>
                        </div>
                    </div>
                </div>
                <div class="subhead ct_sutta" node-id="40115">
                    <span class="subhead ct_sutta">3. තපනීයසුත්තං</span>
                    <div class="subhead-contents">
                        <div class="paragraph" para="30">
                            <span class="paranum">30</span>
                            <div class="bodytext"> වුත්තඤ්හෙතං භගවතා, වුත්තමරහතාති මෙ සුතං -</div>
                            <div class="bodytext">‘‘ද්වෙමෙ, භික්ඛවෙ, ධම්මා තපනීයා. කතමෙ 
                                <pb ed="P" n="0.0025"/> ද්වෙ? ඉධ, භික්ඛවෙ, එකච්චො අකතකල්‍යාණො හොති, අකතකුසලො, අකතභීරුත්තාණො, කතපාපො, කතලුද්දො, කතකිබ්බිසො. සො ‘අකතං මෙ කල්‍යාණ’න්තිපි තප්පති, ‘කතං මෙ පාප’න්තිපි තප්පති. ඉමෙ ඛො, භික්ඛවෙ, ද්වෙ ධම්මා තපනීයා’’ති. එතමත්ථං භගවා අවොච. තත්ථෙතං ඉති වුච්චති -
                            </div>
                            <div class="gatha">‘‘කායදුච්චරිතං කත්වා, වචීදුච්චරිතානි ච;</div>
                            <div class="gathalast">මනොදුච්චරිතං 
                                <pb ed="T" n="0.0249"/> කත්වා, යඤ්චඤ්ඤං දොසසඤ්හිතං.
                            </div>
                            <div class="gatha">‘‘අකත්වා 
                                <pb ed="V" n="0.0020"/> කුසලං කම්මං, කත්වානාකුසලං බහුං;
                            </div>
                            <div class="gathalast">කායස්ස භෙදා දුප්පඤ්ඤො, නිරයං සොපපජ්ජතී’’ති 
                                <span class="note">(නිරයං සො උපපජ්ජතීති (සී. ස්‍යා. කං. පී.))</span>.
                            </div>
                            <div class="bodytext">අයම්පි අත්ථො වුත්තො භගවතා, ඉති මෙ සුතන්ති. තතියං.</div>
                        </div>
                    </div>
                </div>
                <div class="subhead ct_sutta" node-id="40116">
                    <span class="subhead ct_sutta">4. අතපනීයසුත්තං</span>
                    <div class="subhead-contents">
                        <div class="paragraph" para="31">
                            <span class="paranum">31</span>
                            <div class="bodytext"> වුත්තඤ්හෙතං 
                                <pb ed="M" n="0.0213"/> භගවතා, වුත්තමරහතාති මෙ සුතං -
                            </div>
                            <div class="bodytext">‘‘ද්වෙමෙ, භික්ඛවෙ, ධම්මා අතපනීයා. කතමෙ ද්වෙ? ඉධ, භික්ඛවෙ, එකච්චො කතකල්‍යාණො හොති, කතකුසලො, කතභීරුත්තාණො, අකතපාපො, අකතලුද්දො, අකතකිබ්බිසො. සො ‘කතං මෙ කල්‍යාණ’න්තිපි න තප්පති, ‘අකතං මෙ පාප’න්තිපි න තප්පති. ඉමෙ ඛො, භික්ඛවෙ, ද්වෙ 
                                <pb ed="P" n="0.0026"/> ධම්මා අතපනීයා’’ති. එතමත්ථං භගවා අවොච. තත්ථෙතං ඉති වුච්චති -
                            </div>
                            <div class="gatha">‘‘කායදුච්චරිතං හිත්වා, වචීදුච්චරිතානි ච;</div>
                            <div class="gathalast">මනොදුච්චරිතං හිත්වා, යඤ්චඤ්ඤං දොසසඤ්හිතං.</div>
                            <div class="gatha">‘‘අකත්වාකුසලං කම්මං, කත්වාන කුසලං බහුං;</div>
                            <div class="gathalast">කායස්ස භෙදා සප්පඤ්ඤො, සග්ගං සො උපපජ්ජතී’’ති.</div>
                            <div class="bodytext">අයම්පි අත්ථො වුත්තො භගවතා, ඉති මෙ සුතන්ති. චතුත්ථං.</div>
                        </div>
                    </div>
                </div>
                <div class="subhead ct_sutta" node-id="40117">
                    <span class="subhead ct_sutta">5. පඨමසීලසුත්තං</span>
                    <div class="subhead-contents">
                        <div class="paragraph" para="32">
                            <span class="paranum">32</span>
                            <div class="bodytext"> වුත්තඤ්හෙතං භගවතා, වුත්තමරහතාති මෙ සුතං -</div>
                            <div class="bodytext">‘‘ද්වීහි, භික්ඛවෙ, ධම්මෙහි සමන්නාගතො පුග්ගලො යථාභතං නික්ඛිත්තො එවං නිරයෙ. කතමෙහි ද්වීහි? පාපකෙන ච සීලෙන, පාපිකාය ච දිට්ඨියා. ඉමෙහි ඛො, භික්ඛවෙ, ද්වීහි ධම්මෙහි සමන්නාගතො පුග්ගලො යථාභතං නික්ඛිත්තො එවං නිරයෙ’’ති. එතමත්ථං භගවා අවොච. තත්ථෙතං 
                                <pb ed="T" n="0.0250"/> ඉති වුච්චති -
                            </div>
                            <div class="gatha">‘‘පාපකෙන 
                                <pb ed="V" n="0.0021"/> ච සීලෙන, පාපිකාය ච දිට්ඨියා;
                            </div>
                            <div class="gatha">එතෙහි ද්වීහි ධම්මෙහි, යො සමන්නාගතො නරො;</div>
                            <div class="gathalast">කායස්ස භෙදා දුප්පඤ්ඤො, නිරයං සොපපජ්ජතී’’ති.</div>
                            <div class="bodytext">අයම්පි අත්ථො වුත්තො භගවතා, ඉති මෙ සුතන්ති. පඤ්චමං.</div>
                        </div>
                    </div>
                </div>
                <div class="subhead ct_sutta" node-id="40118">
                    <span class="subhead ct_sutta">6. දුතියසීලසුත්තං</span>
                    <div class="subhead-contents">
                        <div class="paragraph" para="33">
                            <span class="paranum">33</span>
                            <div class="bodytext"> වුත්තඤ්හෙතං භගවතා, වුත්තමරහතාති මෙ සුතං -</div>
                            <div class="bodytext">‘‘ද්වීහි, භික්ඛවෙ, ධම්මෙහි සමන්නාගතො පුග්ගලො යථාභතං නික්ඛිත්තො එවං සග්ගෙ. කතමෙහි ද්වීහි 
                                <pb ed="P" n="0.0027"/>? භද්දකෙන ච සීලෙන, භද්දිකාය ච දිට්ඨියා. ඉමෙහි 
                                <pb ed="M" n="0.0214"/> ඛො, භික්ඛවෙ, ද්වීහි ධම්මෙහි සමන්නාගතො පුග්ගලො යථාභතං නික්ඛිත්තො එවං සග්ගෙ’’ති. එතමත්ථං භගවා අවොච. තත්ථෙතං ඉති වුච්චති -
                            </div>
                            <div class="gatha">‘‘භද්දකෙන ච සීලෙන, භද්දිකාය ච දිට්ඨියා;</div>
                            <div class="gatha">එතෙහි ද්වීහි ධම්මෙහි, යො සමන්නාගතො නරො;</div>
                            <div class="gathalast">කායස්ස භෙදා සප්පඤ්ඤො, සග්ගං සො උපපජ්ජතී’’ති.</div>
                            <div class="bodytext">අයම්පි අත්ථො වුත්තො භගවතා, ඉති මෙ සුතන්ති. ඡට්ඨං.</div>
                        </div>
                    </div>
                </div>
                <div class="subhead ct_sutta" node-id="40119">
                    <span class="subhead ct_sutta">7. ආතාපීසුත්තං</span>
                    <div class="subhead-contents">
                        <div class="paragraph" para="34">
                            <span class="paranum">34</span>
                            <div class="bodytext"> වුත්තඤ්හෙතං භගවතා, වුත්තමරහතාති මෙ සුතං -</div>
                            <div class="bodytext">‘‘අනාතාපී, භික්ඛවෙ, භික්ඛු අනොත්තාපී 
                                <span class="note">(අනොත්තප්පී (බහූසු) අට්ඨකථා පස්සිතබ්බා)</span> අභබ්බො සම්බොධාය, අභබ්බො නිබ්බානාය, අභබ්බො අනුත්තරස්ස යොගක්ඛෙමස්ස අධිගමාය. ආතාපී ච ඛො, භික්ඛවෙ, භික්ඛු ඔත්තාපී 
                                <span class="note">(ඔත්තප්පී (බහූසු))</span> භබ්බො සම්බොධාය, භබ්බො නිබ්බානාය, භබ්බො අනුත්තරස්ස යොගක්ඛෙමස්ස අධිගමායා’’ති. එතමත්ථං භගවා අවොච 
                                <pb ed="T" n="0.0251"/>. තත්ථෙතං ඉති වුච්චති -
                            </div>
                            <div class="gatha">‘‘අනාතාපී 
                                <pb ed="V" n="0.0022"/> අනොත්තාපී, කුසීතො හීනවීරියො;
                            </div>
                            <div class="gatha">යො ථීනමිද්ධබහුලො, අහිරීකො අනාදරො;</div>
                            <div class="gathalast">අභබ්බො තාදිසො භික්ඛු, ඵුට්ඨුං සම්බොධිමුත්තමං.</div>
                            <div class="gatha">‘‘යො 
                                <pb ed="P" n="0.0028"/> ච සතිමා නිපකො ඣායී, ආතාපී ඔත්තාපී ච අප්පමත්තො;
                            </div>
                            <div class="gathalast">සංයොජනං ජාතිජරාය ඡෙත්වා, ඉධෙව සම්බොධිමනුත්තරං ඵුසෙ’’ති.</div>
                            <div class="bodytext">අයම්පි අත්ථො වුත්තො භගවතා, ඉති මෙ සුතන්ති. සත්තමං.</div>
                        </div>
                    </div>
                </div>
                <div class="subhead ct_sutta" node-id="401110">
                    <span class="subhead ct_sutta">8. පඨමනකුහනසුත්තං</span>
                    <div class="subhead-contents">
                        <div class="paragraph" para="35">
                            <span class="paranum">35</span>
                            <div class="bodytext"> වුත්තඤ්හෙතං භගවතා, වුත්තමරහතාති මෙ සුතං -</div>
                            <div class="bodytext">‘‘නයිදං, භික්ඛවෙ, බ්‍රහ්මචරියං වුස්සති ජනකුහනත්ථං, න ජනලපනත්ථං, න ලාභසක්කාරසිලොකානිසංසත්ථං, න ‘ඉති මං ජනො ජානාතූ’ති. අථ ඛො ඉදං, භික්ඛවෙ 
                                <pb ed="M" n="0.0215"/>, බ්‍රහ්මචරියං වුස්සති සංවරත්ථඤ්චෙව පහානත්ථඤ්චා’’ති. එතමත්ථං භගවා අවොච. තත්ථෙතං ඉති වුච්චති -
                            </div>
                            <div class="gatha">‘‘සංවරත්ථං පහානත්ථං, බ්‍රහ්මචරියං අනීතිහං;</div>
                            <div class="gathalast">අදෙසයි සො භගවා, නිබ්බානොගධගාමිනං.</div>
                            <div class="gatha">‘‘එස මග්ගො මහත්තෙහි 
                                <span class="note">(මහන්තෙහි (සී. ක.), මහත්ථෙහි (ස්‍යා.))</span>, අනුයාතො 
                                <pb ed="P" n="0.0029"/> මහෙසිභි 
                                <span class="note">(මහෙසිනො (සී. ක.))</span>;
                            </div>
                            <div class="gatha">යෙ යෙ තං පටිපජ්ජන්ති, යථා බුද්ධෙන දෙසිතං;</div>
                            <div class="gathalast">දුක්ඛස්සන්තං කරිස්සන්ති, සත්ථුසාසනකාරිනො’’ති.</div>
                            <div class="bodytext">අයම්පි 
                                <pb ed="T" n="0.0252"/> අත්ථො වුත්තො භගවතා, ඉති මෙ සුතන්ති. අට්ඨමං.
                            </div>
                        </div>
                    </div>
                </div>
                <div class="subhead ct_sutta" node-id="401111">
                    <span class="subhead ct_sutta">9. දුතියනකුහනසුත්තං</span>
                    <div class="subhead-contents">
                        <div class="paragraph" para="36">
                            <span class="paranum">36</span>
                            <div class="bodytext"> වුත්තඤ්හෙතං භගවතා, වුත්තමරහතාති මෙ සුතං -</div>
                            <div class="bodytext">‘‘නයිදං, භික්ඛවෙ, බ්‍රහ්මචරියං වුස්සති ජනකුහනත්ථං, න ජනලපනත්ථං, න ලාභසක්කාරසිලොකානිසංසත්ථං, න ‘ඉති මං ජනො ජානාතූ’ති. අථ ඛො ඉදං, භික්ඛවෙ, බ්‍රහ්මචරියං 
                                <pb ed="V" n="0.0023"/> වුස්සති අභිඤ්ඤත්ථඤ්චෙව පරිඤ්ඤත්ථඤ්චා’’ති. එතමත්ථං භගවා අවොච. තත්ථෙතං ඉති වුච්චති -
                            </div>
                            <div class="gatha">‘‘අභිඤ්ඤත්ථං පරිඤ්ඤත්ථං, බ්‍රහ්මචරියං අනීතිහං;</div>
                            <div class="gathalast">අදෙසයි සො භගවා, නිබ්බානොගධගාමිනං.</div>
                            <div class="gatha">‘‘එස මග්ගො මහත්තෙහි, අනුයාතො මහෙසිභි;</div>
                            <div class="gatha">යෙ යෙ තං පටිපජ්ජන්ති, යථා බුද්ධෙන දෙසිතං;</div>
                            <div class="gathalast">දුක්ඛස්සන්තං කරිස්සන්ති, සත්ථුසාසනකාරිනො’’ති.</div>
                            <div class="bodytext">අයම්පි අත්ථො වුත්තො භගවතා, ඉති මෙ සුතන්ති. නවමං.</div>
                        </div>
                    </div>
                </div>
                <div class="subhead ct_sutta" node-id="401112">
                    <span class="subhead ct_sutta">10. සොමනස්සසුත්තං</span>
                    <div class="subhead-contents">
                        <div class="paragraph" para="37">
                            <span class="paranum">37</span>
                            <div class="bodytext"> වුත්තඤ්හෙතං භගවතා, වුත්තමරහතාති මෙ සුතං -</div>
                            <div class="bodytext">‘‘ද්වීහි, භික්ඛවෙ, ධම්මෙහි සමන්නාගතො භික්ඛු 
                                <pb ed="P" n="0.0030"/> දිට්ඨෙව ධම්මෙ සුඛසොමනස්සබහුලො විහරති, යොනි චස්ස 
                                <span class="note">(යොනිසො (සී. ස්‍යා. පී.), යොනිස්ස (ක.))</span> ආරද්ධා හොති ආසවානං ඛයාය. කතමෙහි 
                                <pb ed="M" n="0.0216"/> ද්වීහි? සංවෙජනීයෙසු ඨානෙසු සංවෙජනෙන, සංවිග්ගස්ස ච යොනිසො පධානෙන. ඉමෙහි ඛො, භික්ඛවෙ, ද්වීහි ධම්මෙහි සමන්නාගතො භික්ඛු දිට්ඨෙව ධම්මෙ සුඛසොමනස්සබහුලො විහරති, යොනි චස්ස ආරද්ධා හොති ආසවානං ඛයායා’’ති. එතමත්ථං භගවා අවොච. තත්ථෙතං ඉති වුච්චති -
                            </div>
                            <div class="gatha">‘‘සංවෙජනීයට්ඨානෙසු 
                                <span class="note">(සංවෙජනීයෙසු ඨානෙසු (ස්‍යා. පී.))</span>, සංවිජ්ජෙථෙව පණ්ඩිතො;
                            </div>
                            <div class="gathalast">ආතාපී 
                                <pb ed="T" n="0.0253"/> නිපකො භික්ඛු, පඤ්ඤාය සමවෙක්ඛිය.
                            </div>
                            <div class="gatha">‘‘එවං විහාරී ආතාපී, සන්තවුත්ති අනුද්ධතො;</div>
                            <div class="gathalast">චෙතොසමථමනුයුත්තො, ඛයං දුක්ඛස්ස පාපුණෙ’’ති.</div>
                            <div class="bodytext">අයම්පි අත්ථො වුත්තො භගවතා, ඉති මෙ සුතන්ති. දසමං.</div>
                        </div>
                    </div>
                </div>
            </div>
            <div class="centre ct_vagga ending">පඨමො වග්ගො නිට්ඨිතො.</div>
            <div class="paragraph udana" para="udana">
                <div class="bodytext ct_vagga">තස්සුද්දානං 
                    <pb ed="V" n="0.0024"/>
                    <pb ed="P" n="0.0031"/> -
                </div>
                <div class="ct_vagga gatha">ද්වෙ ච භික්ඛූ තපනීයා, තපනීයා පරත්ථෙහි;</div>
                <div class="gathalast ct_vagga">ආතාපී 
                    <span class="note">(ද්වෙ පාදා (ක.), ද්වෙ ආතාපී (සී.))</span> නකුහනා ද්වෙ 
                    <span class="note">(න කුහනා ච (සබ්බත්ථ))</span>, සොමනස්සෙන තෙ දසාති.
                </div>
            </div>
        </div>
        <div class="title ct_vagga" node-id="40112">
            <span class="title ct_vagga">2. දුතියවග්ගො</span>
            <div class="title-contents">
                <div class="subhead ct_sutta" node-id="401113">
                    <span class="subhead ct_sutta">1. විතක්කසුත්තං</span>
                    <div class="subhead-contents">
                        <div class="paragraph" para="38">
                            <span class="paranum">38</span>
                            <div class="bodytext"> වුත්තඤ්හෙතං භගවතා, වුත්තමරහතාති මෙ සුතං -</div>
                            <div class="bodytext">‘‘තථාගතං, භික්ඛවෙ, අරහන්තං සම්මාසම්බුද්ධං ද්වෙ විතක්කා බහුලං සමුදාචරන්ති - ඛෙමො ච විතක්කො, පවිවෙකො ච 
                                <span class="note">(විවෙකො ච (ස්‍යා.))</span>. අබ්‍යාපජ්ඣාරාමො 
                                <span class="note">(අබ්‍යාපජ්ජාරාමො (ක.), අබ්‍යාබජ්ඣාරාමො (?))</span>, භික්ඛවෙ, තථාගතො අබ්‍යාපජ්ඣරතො. තමෙනං, භික්ඛවෙ, තථාගතං අබ්‍යාපජ්ඣාරාමං අබ්‍යාපජ්ඣරතං එසෙව විතක්කො බහුලං සමුදාචරති - ‘ඉමායාහං ඉරියාය න කිඤ්චි බ්‍යාබාධෙමි තසං වා ථාවරං වා’ති.
                            </div>
                            <div class="bodytext">‘‘පවිවෙකාරාමො 
                                <pb ed="M" n="0.0217"/>, භික්ඛවෙ, තථාගතො පවිවෙකරතො. තමෙනං, භික්ඛවෙ, තථාගතං පවිවෙකාරාමං පවිවෙකරතං එසෙව විතක්කො බහුලං සමුදාචරති - ‘යං අකුසලං තං පහීන’න්ති.
                            </div>
                            <div class="bodytext">‘‘තස්මාතිහ, භික්ඛවෙ, තුම්හෙපි අබ්‍යාපජ්ඣාරාමා 
                                <pb ed="T" n="0.0254"/> විහරථ 
                                <pb ed="P" n="0.0032"/> අබ්‍යාපජ්ඣරතා. තෙසං වො, භික්ඛවෙ, තුම්හාකං අබ්‍යාපජ්ඣාරාමානං විහරතං අබ්‍යාපජ්ඣරතානං එසෙව විතක්කො බහුලං සමුදාචරිස්සති - ‘ඉමාය මයං ඉරියාය න කිඤ්චි බ්‍යාබාධෙම තසං වා ථාවරං වා’ති.
                            </div>
                            <div class="bodytext">‘‘පවිවෙකාරාමා, භික්ඛවෙ, විහරථ පවිවෙකරතා. තෙසං වො, භික්ඛවෙ, තුම්හාකං පවිවෙකාරාමානං විහරතං පවිවෙකරතානං එසෙව විතක්කො බහුලං සමුදාචරිස්සති - ‘කිං අකුසලං, කිං අප්පහීනං, කිං පජහාමා’’’ති. එතමත්ථං භගවා අවොච. තත්ථෙතං ඉති වුච්චති -</div>
                            <div class="gatha">‘‘තථාගතං බුද්ධමසය්හසාහිනං, දුවෙ විතක්කා සමුදාචරන්ති නං;</div>
                            <div class="gathalast">ඛෙමො විතක්කො පඨමො උදීරිතො, තතො විවෙකො දුතියො පකාසිතො.</div>
                            <div class="gatha">‘‘තමොනුදං 
                                <pb ed="V" n="0.0025"/> පාරගතං මහෙසිං, තං පත්තිපත්තං වසිමං අනාසවං;
                            </div>
                            <div class="gatha">විසන්තරං 
                                <span class="note">(වෙසන්තරං (සී. ක.), විස්සන්තරං (පී.))</span> තණ්හක්ඛයෙ විමුත්තං, තං වෙ මුනිං අන්තිමදෙහධාරිං;
                            </div>
                            <div class="gathalast">මාරඤ්ජහං 
                                <pb ed="P" n="0.0033"/>
                                <span class="note">(මාරජහං (ස්‍යා.), මානජහං (සී. ක.), මානං ජහං (පී.))</span> බ්‍රූමි ජරාය පාරගුං.
                            </div>
                            <div class="gatha">‘‘සෙලෙ යථා පබ්බතමුද්ධනිට්ඨිතො, යථාපි පස්සෙ ජනතං සමන්තතො;</div>
                            <div class="gatha">තථූපමං ධම්මමයං සුමෙධො, පාසාදමාරුය්හ 
                                <pb ed="T" n="0.0255"/> සමන්තචක්ඛු;
                            </div>
                            <div class="gathalast">සොකාවතිණ්ණං ජනතමපෙතසොකො, අවෙක්ඛති ජාතිජරාභිභූත’’න්ති.</div>
                            <div class="bodytext">අයම්පි අත්ථො වුත්තො භගවතා, ඉති මෙ සුතන්ති. පඨමං.</div>
                        </div>
                    </div>
                </div>
                <div class="subhead ct_sutta" node-id="401114">
                    <span class="subhead ct_sutta">2. දෙසනාසුත්තං</span>
                    <div class="subhead-contents">
                        <div class="paragraph" para="39">
                            <span class="paranum">39</span>
                            <div class="bodytext"> වුත්තඤ්හෙතං 
                                <pb ed="M" n="0.0218"/> භගවතා, වුත්තමරහතාති මෙ සුතං -
                            </div>
                            <div class="bodytext">‘‘තථාගතස්ස, භික්ඛවෙ, අරහතො සම්මාසම්බුද්ධස්ස ද්වෙ ධම්මදෙසනා පරියායෙන භවන්ති. කතමා ද්වෙ? ‘පාපං පාපකතො පස්සථා’ති - අයං පඨමා ධම්මදෙසනා; ‘පාපං පාපකතො දිස්වා තත්ථ නිබ්බින්දථ විරජ්ජථ විමුච්චථා’ති - අයං දුතියා ධම්මදෙසනා. තථාගතස්ස, භික්ඛවෙ, අරහතො සම්මාසම්බුද්ධස්ස ඉමා ද්වෙ ධම්මදෙසනා පරියායෙන භවන්තී’’ති. එතමත්ථං භගවා අවොච. තත්ථෙතං ඉති වුච්චති -</div>
                            <div class="gatha">‘‘තථාගතස්ස බුද්ධස්ස, සබ්බභූතානුකම්පිනො;</div>
                            <div class="gathalast">පරියායවචනං පස්ස, ද්වෙ ච ධම්මා පකාසිතා.</div>
                            <div class="gatha">‘‘පාපකං 
                                <pb ed="P" n="0.0034"/> පස්සථ චෙතං 
                                <span class="note">(චෙකං (සී. පී.), ඡෙකා (ස්‍යා.))</span>, තත්ථ චාපි විරජ්ජථ;
                            </div>
                            <div class="gathalast">තතො විරත්තචිත්තාසෙ, දුක්ඛස්සන්තං කරිස්සථා’’ති.</div>
                            <div class="bodytext">අයම්පි අත්ථො වුත්තො භගවතා, ඉති මෙ සුතන්ති. දුතියං.</div>
                        </div>
                    </div>
                </div>
                <div class="subhead ct_sutta" node-id="401115">
                    <span class="subhead ct_sutta">3. විජ්ජාසුත්තං</span>
                    <div class="subhead-contents">
                        <div class="paragraph" para="40">
                            <span class="paranum">40</span>
                            <div class="bodytext"> වුත්තඤ්හෙතං භගවතා, වුත්තමරහතාති මෙ සුතං -</div>
                            <div class="bodytext">‘‘අවිජ්ජා 
                                <pb ed="V" n="0.0026"/>, භික්ඛවෙ, පුබ්බඞ්ගමා අකුසලානං ධම්මානං සමාපත්තියා අන්වදෙව අහිරිකං අනොත්තප්පං; විජ්ජා ච ඛො, භික්ඛවෙ, පුබ්බඞ්ගමා කුසලානං ධම්මානං 
                                <pb ed="T" n="0.0256"/> සමාපත්තියා අන්වදෙව හිරොත්තප්ප’’න්ති. එතමත්ථං භගවා අවොච. තත්ථෙතං ඉති වුච්චති -
                            </div>
                            <div class="gatha">‘‘යා කාචිමා දුග්ගතියො, අස්මිං ලොකෙ පරම්හි ච;</div>
                            <div class="gathalast">අවිජ්ජාමූලිකා සබ්බා, ඉච්ඡාලොභසමුස්සයා.</div>
                            <div class="gatha">‘‘යතො ච හොති පාපිච්ඡො, අහිරීකො අනාදරො;</div>
                            <div class="gathalast">තතො පාපං පසවති, අපායං තෙන ගච්ඡති.</div>
                            <div class="gatha">‘‘තස්මා ඡන්දඤ්ච ලොභඤ්ච, අවිජ්ජඤ්ච විරාජයං;</div>
                            <div class="gathalast">විජ්ජං උප්පාදයං භික්ඛු, සබ්බා දුග්ගතියො ජහෙ’’ති.</div>
                            <div class="bodytext">අයම්පි 
                                <pb ed="P" n="0.0035"/> අත්ථො වුත්තො භගවතා, ඉති මෙ සුතන්ති. තතියං.
                            </div>
                        </div>
                    </div>
                </div>
                <div class="subhead ct_sutta" node-id="401116">
                    <span class="subhead ct_sutta">4. පඤ්ඤාපරිහීනසුත්තං</span>
                    <div class="subhead-contents">
                        <div class="paragraph" para="41">
                            <span class="paranum">41</span>
                            <div class="bodytext"> වුත්තඤ්හෙතං 
                                <pb ed="M" n="0.0219"/> භගවතා, වුත්තමරහතාති මෙ සුතං -
                            </div>
                            <div class="bodytext">‘‘තෙ, භික්ඛවෙ, සත්තා සුපරිහීනා යෙ අරියාය පඤ්ඤාය පරිහීනා. තෙ දිට්ඨෙව ධම්මෙ දුක්ඛං විහරන්ති සවිඝාතං සඋපායාසං සපරිළාහං; කායස්ස භෙදා පරං මරණා දුග්ගති පාටිකඞ්ඛා. තෙ 
                                <span class="note">(තෙ ච ඛො (?))</span>, භික්ඛවෙ, සත්තා අපරිහීනා යෙ අරියාය පඤ්ඤාය අපරිහීනා. තෙ දිට්ඨෙව ධම්මෙ සුඛං විහරන්ති අවිඝාතං අනුපායාසං අපරිළාහං; කායස්ස භෙදා පරං මරණා සුගති පාටිකඞ්ඛා’’ති. එතමත්ථං භගවා අවොච. තත්ථෙතං ඉති වුච්චති -
                            </div>
                            <div class="gatha">‘‘පඤ්ඤාය පරිහානෙන, පස්ස ලොකං සදෙවකං;</div>
                            <div class="gathalast">නිවිට්ඨං නාමරූපස්මිං, ඉදං සච්චන්ති මඤ්ඤති.</div>
                            <div class="gatha">‘‘පඤ්ඤා හි සෙට්ඨා ලොකස්මිං, යායං නිබ්බෙධගාමිනී;</div>
                            <div class="gathalast">යාය 
                                <pb ed="T" n="0.0257"/> සම්මා පජානාති, ජාතිභවපරික්ඛයං.
                            </div>
                            <div class="gatha">‘‘තෙසං 
                                <pb ed="V" n="0.0027"/> දෙවා මනුස්සා ච, සම්බුද්ධානං සතීමතං;
                            </div>
                            <div class="gathalast">පිහයන්ති 
                                <pb ed="P" n="0.0036"/> හාසපඤ්ඤානං 
                                <span class="note">(හාසුපඤ්ඤානං (සී. අට්ඨ.))</span>, සරීරන්තිමධාරින’’න්ති.
                            </div>
                            <div class="bodytext">අයම්පි අත්ථො වුත්තො භගවතා, ඉති මෙ සුතන්ති. චතුත්ථං.</div>
                        </div>
                    </div>
                </div>
                <div class="subhead ct_sutta" node-id="401117">
                    <span class="subhead ct_sutta">5. සුක්කධම්මසුත්තං</span>
                    <div class="subhead-contents">
                        <div class="paragraph" para="42">
                            <span class="paranum">42</span>
                            <div class="bodytext"> වුත්තඤ්හෙතං භගවතා, වුත්තමරහතාති මෙ සුතං -</div>
                            <div class="bodytext">‘‘ද්වෙමෙ, භික්ඛවෙ, සුක්කා ධම්මා ලොකං පාලෙන්ති. කතමෙ ද්වෙ? හිරී 
                                <span class="note">(හිරි (සී. ස්‍යා. කං. පී.))</span> ච, ඔත්තප්පඤ්ච. ඉමෙ චෙ, භික්ඛවෙ, ද්වෙ සුක්කා ධම්මා ලොකං න පාලෙය්‍යුං, නයිධ පඤ්ඤායෙථ මාතාති වා මාතුච්ඡාති වා මාතුලානීති වා ආචරියභරියාති වා ගරූනං දාරාති වා. සම්භෙදං ලොකො අගමිස්ස යථා අජෙළකා කුක්කුටසූකරා සොණසිඞ්ගාලා 
                                <span class="note">(සොණසිගාලා (සී. ස්‍යා. කං. පී.))</span>. යස්මා ච ඛො, භික්ඛවෙ, ඉමෙ ද්වෙ සුක්කා ධම්මා ලොකං පාලෙන්ති තස්මා පඤ්ඤායති මාතාති වා මාතුච්ඡාති වා මාතුලානීති වා ආචරියභරියාති වා ගරූනං දාරාති වා’’ති. එතමත්ථං භගවා අවොච. තත්ථෙතං ඉති වුච්චති -
                            </div>
                            <div class="gatha">‘‘යෙසං 
                                <pb ed="M" n="0.0220"/> චෙ හිරිඔත්තප්පං, සබ්බදා ච න විජ්ජති;
                            </div>
                            <div class="gathalast">වොක්කන්තා සුක්කමූලා තෙ, ජාතිමරණගාමිනො.</div>
                            <div class="gatha">‘‘යෙසඤ්ච හිරිඔත්තප්පං, සදා සම්මා උපට්ඨිතා;</div>
                            <div class="gathalast">විරූළ්හබ්‍රහ්මචරියා 
                                <pb ed="P" n="0.0037"/> තෙ, සන්තො ඛීණපුනබ්භවා’’ති.
                            </div>
                            <div class="bodytext">අයම්පි අත්ථො වුත්තො භගවතා, ඉති මෙ සුතන්ති. පඤ්චමං.</div>
                        </div>
                    </div>
                </div>
                <div class="subhead ct_sutta" node-id="401118">
                    <span class="subhead ct_sutta">6. අජාතසුත්තං</span>
                    <div class="subhead-contents">
                        <div class="paragraph" para="43">
                            <span class="paranum">43</span>
                            <div class="bodytext"> වුත්තඤ්හෙතං භගවතා, වුත්තමරහතාති මෙ සුතං -</div>
                            <div class="bodytext">‘‘අත්ථි, භික්ඛවෙ 
                                <pb ed="T" n="0.0258"/>, අජාතං අභූතං අකතං අසඞ්ඛතං. නො චෙතං, භික්ඛවෙ, අභවිස්ස අජාතං අභූතං අකතං අසඞ්ඛතං, නයිධ ජාතස්ස භූතස්ස කතස්ස සඞ්ඛතස්ස නිස්සරණං පඤ්ඤායෙථ. යස්මා ච ඛො, භික්ඛවෙ, අත්ථි අජාතං අභූතං අකතං අසඞ්ඛතං, තස්මා ජාතස්ස භූතස්ස 
                                <pb ed="V" n="0.0028"/> කතස්ස සඞ්ඛතස්ස නිස්සරණං පඤ්ඤායතී’’ති. එතමත්ථං භගවා අවොච. තත්ථෙතං ඉති වුච්චති -
                            </div>
                            <div class="gatha">‘‘ජාතං භූතං සමුප්පන්නං, කතං සඞ්ඛතමද්ධුවං;</div>
                            <div class="gathalast">ජරාමරණසඞ්ඝාටං, රොගනීළං 
                                <span class="note">(රොගනිඩ්ඪං (සී.))</span> පභඞ්ගුරං 
                                <span class="note">(පභඞ්ගුනං (ක. සී. ක.), පභඞ්ගුණං (ස්‍යා.))</span>.
                            </div>
                            <div class="gatha">‘‘ආහාරනෙත්තිප්පභවං, නාලං තදභිනන්දිතුං;</div>
                            <div class="gathalast">තස්ස නිස්සරණං සන්තං, අතක්කාවචරං ධුවං.</div>
                            <div class="gatha">‘‘අජාතං අසමුප්පන්නං, අසොකං විරජං පදං;</div>
                            <div class="gathalast">නිරොධො 
                                <pb ed="P" n="0.0038"/> දුක්ඛධම්මානං, සඞ්ඛාරූපසමො සුඛො’’ති.
                            </div>
                            <div class="bodytext">අයම්පි අත්ථො වුත්තො භගවතා, ඉති මෙ සුතන්ති. ඡට්ඨං.</div>
                        </div>
                    </div>
                </div>
                <div class="subhead ct_sutta" node-id="401119">
                    <span class="subhead ct_sutta">7. නිබ්බානධාතුසුත්තං</span>
                    <div class="subhead-contents">
                        <div class="paragraph" para="44">
                            <span class="paranum">44</span>
                            <div class="bodytext"> වුත්තඤ්හෙතං භගවතා, වුත්තමරහතාති මෙ සුතං -</div>
                            <div class="bodytext">‘‘ද්වෙමා, භික්ඛවෙ, නිබ්බානධාතුයො. කතමෙ ද්වෙ? සඋපාදිසෙසා ච නිබ්බානධාතු, අනුපාදිසෙසා ච නිබ්බානධාතු.</div>
                            <div class="bodytext">‘‘කතමා 
                                <pb ed="M" n="0.0221"/> ච, භික්ඛවෙ, සඋපාදිසෙසා නිබ්බානධාතු? ඉධ, භික්ඛවෙ, භික්ඛු අරහං හොති ඛීණාසවො වුසිතවා කතකරණීයො ඔහිතභාරො අනුප්පත්තසදත්ථො පරික්ඛීණභවසංයොජනො සම්මදඤ්ඤා විමුත්තො. තස්ස තිට්ඨන්තෙව පඤ්චින්ද්‍රියානි යෙසං අවිඝාතත්තා 
                                <span class="note">(අවිගතත්තා (සී. අට්ඨ.))</span> මනාපාමනාපං පච්චනුභොති, සුඛදුක්ඛං පටිසංවෙදෙති 
                                <pb ed="T" n="0.0259"/>. තස්ස යො රාගක්ඛයො, දොසක්ඛයො, මොහක්ඛයො - අයං වුච්චති, භික්ඛවෙ, සඋපාදිසෙසා නිබ්බානධාතු.
                            </div>
                            <div class="bodytext">‘‘කතමා ච, භික්ඛවෙ, අනුපාදිසෙසා නිබ්බානධාතු? ඉධ, භික්ඛවෙ, භික්ඛු අරහං හොති ඛීණාසවො වුසිතවා කතකරණීයො ඔහිතභාරො අනුප්පත්තසදත්ථො පරික්ඛීණභවසංයොජනො සම්මදඤ්ඤා විමුත්තො. තස්ස ඉධෙව, භික්ඛවෙ, සබ්බවෙදයිතානි අනභිනන්දිතානි සීති භවිස්සන්ති 
                                <span class="note">(සීතීභවිස්සන්ති (?))</span>. අයං වුච්චති, භික්ඛවෙ, අනුපාදිසෙසා නිබ්බානධාතු. ඉමා ඛො, භික්ඛවෙ, ද්වෙ නිබ්බානධාතුයො’’ති. එතමත්ථං භගවා අවොච. තත්ථෙතං ඉති වුච්චති -
                            </div>
                            <div class="gatha">‘‘දුවෙ 
                                <pb ed="V" n="0.0029"/> ඉමා චක්ඛුමතා පකාසිතා, නිබ්බානධාතූ අනිස්සිතෙන තාදිනා;
                            </div>
                            <div class="gatha">එකා හි ධාතු ඉධ දිට්ඨධම්මිකා, සඋපාදිසෙසා භවනෙත්තිසඞ්ඛයා;</div>
                            <div class="gathalast">අනුපාදිසෙසා 
                                <pb ed="P" n="0.0039"/> පන සම්පරායිකා, යම්හි නිරුජ්ඣන්ති භවානි සබ්බසො.
                            </div>
                            <div class="gatha">‘‘යෙ එතදඤ්ඤාය පදං අසඞ්ඛතං, විමුත්තචිත්තා භවනෙත්තිසඞ්ඛයා;</div>
                            <div class="gathalast">තෙ ධම්මසාරාධිගමා ඛයෙ රතා, පහංසු තෙ සබ්බභවානි තාදිනො’’ති.</div>
                            <div class="bodytext">අයම්පි අත්ථො වුත්තො භගවතා, ඉති මෙ සුතන්ති. සත්තමං.</div>
                        </div>
                    </div>
                </div>
                <div class="subhead ct_sutta" node-id="401120">
                    <span class="subhead ct_sutta">8. පටිසල්ලානසුත්තං</span>
                    <div class="subhead-contents">
                        <div class="paragraph" para="45">
                            <span class="paranum">45</span>
                            <div class="bodytext"> වුත්තඤ්හෙතං භගවතා, වුත්තමරහතාති මෙ සුතං -</div>
                            <div class="bodytext">‘‘පටිසල්ලානාරාමා 
                                <pb ed="T" n="0.0260"/>
                                <span class="note">(පටිසල්ලානාරාමා (ක.))</span>, භික්ඛවෙ, විහරථ පටිසල්ලානරතා, අජ්ඣත්තං චෙතොසමථමනුයුත්තා, අනිරාකතජ්ඣානා, විපස්සනාය සමන්නාගතා, බ්‍රූහෙතා සුඤ්ඤාගාරානං 
                                <pb ed="M" n="0.0222"/>. පටිසල්ලානාරාමානං, භික්ඛවෙ, විහරතං පටිසල්ලානරතානං අජ්ඣත්තං චෙතොසමථමනුයුත්තානං අනිරාකතමජ්ඣානානං විපස්සනාය සමන්නාගතානං බ්‍රූහෙතානං සුඤ්ඤාගාරානං ද්වින්නං ඵලානං අඤ්ඤතරං ඵලං පාටිකඞ්ඛං - දිට්ඨෙව ධම්මෙ අඤ්ඤා, සති වා උපාදිසෙසෙ අනාගාමිතා’’ති. එතමත්ථං භගවා අවොච. තත්ථෙතං ඉති වුච්චති -
                            </div>
                            <div class="gatha">‘‘යෙ සන්තචිත්තා නිපකා, සතිමන්තො ච 
                                <span class="note">(සතිමන්තොව (සී. ක.))</span> ඣායිනො;
                            </div>
                            <div class="gathalast">සම්මා 
                                <pb ed="P" n="0.0040"/> ධම්මං විපස්සන්ති, කාමෙසු අනපෙක්ඛිනො.
                            </div>
                            <div class="gatha">‘‘අප්පමාදරතා සන්තා, පමාදෙ භයදස්සිනො;</div>
                            <div class="gathalast">අභබ්බා පරිහානාය, නිබ්බානස්සෙව සන්තිකෙ’’ති.</div>
                            <div class="bodytext">අයම්පි අත්ථො වුත්තො භගවතා, ඉති මෙ සුතන්ති. අට්ඨමං.</div>
                        </div>
                    </div>
                </div>
                <div class="subhead ct_sutta" node-id="401121">
                    <span class="subhead ct_sutta">9. සික්ඛානිසංසසුත්තං</span>
                    <div class="subhead-contents">
                        <div class="paragraph" para="46">
                            <span class="paranum">46</span>
                            <div class="bodytext"> වුත්තඤ්හෙතං භගවතා, වුත්තමරහතාති මෙ සුතං -</div>
                            <div class="bodytext">‘‘සික්ඛානිසංසා 
                                <pb ed="V" n="0.0030"/>, භික්ඛවෙ, විහරථ පඤ්ඤුත්තරා විමුත්තිසාරා සතාධිපතෙය්‍යා. සික්ඛානිසංසානං, භික්ඛවෙ, විහරතං පඤ්ඤුත්තරානං විමුත්තිසාරානං සතාධිපතෙය්‍යානං ද්වින්නං ඵලානං අඤ්ඤතරං ඵලං පාටිකඞ්ඛං - දිට්ඨෙව ධම්මෙ අඤ්ඤා, සති වා උපාදිසෙසෙ අනාගාමිතා’’ති. එතමත්ථං භගවා අවොච. තත්ථෙතං ඉති වුච්චති -
                            </div>
                            <div class="gatha">‘‘පරිපුණ්ණසික්ඛං 
                                <span class="note">(පරිපුණ්ණසෙඛං (සී.), පරිපුණ්ණසෙක්ඛං (ස්‍යා.))</span> අපහානධම්මං, පඤ්ඤුත්තරං 
                                <pb ed="T" n="0.0261"/> ජාතිඛයන්තදස්සිං;
                            </div>
                            <div class="gathalast">තං වෙ මුනිං අන්තිමදෙහධාරිං, මාරඤ්ජහං බ්‍රූමි ජරාය පාරගුං.</div>
                            <div class="gatha">‘‘තස්මා සදා ඣානරතා සමාහිතා, ආතාපිනො 
                                <pb ed="P" n="0.0041"/> ජාතිඛයන්තදස්සිනො;
                            </div>
                            <div class="gathalast">මාරං සසෙනං අභිභුය්‍ය භික්ඛවො, භවථ ජාතිමරණස්ස පාරගා’’ති.</div>
                            <div class="bodytext">අයම්පි අත්ථො වුත්තො භගවතා, ඉති මෙ සුතන්ති. නවමං.</div>
                        </div>
                    </div>
                </div>
                <div class="subhead ct_sutta" node-id="401122">
                    <span class="subhead ct_sutta">10. ජාගරියසුත්තං</span>
                    <div class="subhead-contents">
                        <div class="paragraph" para="47">
                            <span class="paranum">47</span>
                            <div class="bodytext"> වුත්තඤ්හෙතං 
                                <pb ed="M" n="0.0223"/> භගවතා, වුත්තමරහතාති මෙ සුතං -
                            </div>
                            <div class="bodytext">‘‘ජාගරො චස්ස, භික්ඛවෙ, භික්ඛු විහරෙය්‍ය සතො සම්පජානො සමාහිතො පමුදිතො විප්පසන්නො ච තත්ථ කාලවිපස්සී ච කුසලෙසු ධම්මෙසු. ජාගරස්ස, භික්ඛවෙ, භික්ඛුනො විහරතො සතස්ස සම්පජානස්ස සමාහිතස්ස පමුදිතස්ස විප්පසන්නස්ස තත්ථ කාලවිපස්සිනො කුසලෙසු ධම්මෙසු ද්වින්නං ඵලානං අඤ්ඤතරං ඵලං පාටිකඞ්ඛං - දිට්ඨෙව ධම්මෙ අඤ්ඤා, සති වා උපාදිසෙසෙ අනාගාමිතා’’ති. එතමත්ථං භගවා අවොච. තත්ථෙතං ඉති වුච්චති -</div>
                            <div class="gatha">‘‘ජාගරන්තා සුණාථෙතං, යෙ සුත්තා තෙ පබුජ්ඣථ;</div>
                            <div class="gathalast">සුත්තා ජාගරිතං සෙය්‍යො, නත්ථි ජාගරතො භයං.</div>
                            <div class="gatha">‘‘යො 
                                <pb ed="P" n="0.0042"/> ජාගරො ච සතිමා සම්පජානො, සමාහිතො මුදිතො විප්පසන්නො ච;
                            </div>
                            <div class="gathalast">කාලෙන 
                                <pb ed="T" n="0.0262"/> සො සම්මා ධම්මං පරිවීමංසමානො, එකොදිභූතො විහනෙ තමං සො.
                            </div>
                            <div class="gatha">‘‘තස්මා හවෙ ජාගරියං භජෙථ, ආතාපී භික්ඛු නිපකො ඣානලාභී;</div>
                            <div class="gathalast">සංයොජනං ජාතිජරාය ඡෙත්වා, ඉධෙව සම්බොධිමනුත්තරං ඵුසෙ’’ති.</div>
                            <div class="bodytext">අයම්පි 
                                <pb ed="V" n="0.0031"/> අත්ථො වුත්තො භගවතා, ඉති මෙ සුතන්ති. දසමං.
                            </div>
                        </div>
                    </div>
                </div>
                <div class="subhead ct_sutta" node-id="401123">
                    <span class="subhead ct_sutta">11. ආපායිකසුත්තං</span>
                    <div class="subhead-contents">
                        <div class="paragraph" para="48">
                            <span class="paranum">48</span>
                            <div class="bodytext"> වුත්තඤ්හෙතං භගවතා, වුත්තමරහතාති මෙ සුතං -</div>
                            <div class="bodytext">‘‘ද්වෙමෙ, භික්ඛවෙ, ආපායිකා නෙරයිකා ඉදමප්පහාය. කතමෙ ද්වෙ? යො ච අබ්‍රහ්මචාරී බ්‍රහ්මචාරිපටිඤ්ඤො, යො ච පරිපුණ්ණං පරිසුද්ධං බ්‍රහ්මචරියං චරන්තං අමූලකෙන අබ්‍රහ්මචරියෙන අනුද්ධංසෙති. ඉමෙ ඛො, භික්ඛවෙ, ද්වෙ ආපායිකා නෙරයිකා ඉදමප්පහායා’’ති. එතමත්ථං භගවා අවොච. තත්ථෙතං ඉති වුච්චති -</div>
                            <div class="gatha">‘‘අභූතවාදී 
                                <pb ed="M" n="0.0224"/> නිරයං උපෙති, යො වාපි කත්වා න කරොමි චාහ;
                            </div>
                            <div class="gathalast">උභොපි 
                                <pb ed="P" n="0.0043"/> තෙ පෙච්ච සමා භවන්ති, නිහීනකම්මා මනුජා පරත්ථ.
                            </div>
                            <div class="gatha">‘‘කාසාවකණ්ඨා බහවො, පාපධම්මා අසඤ්ඤතා;</div>
                            <div class="gathalast">පාපා පාපෙහි කම්මෙහි, නිරයං තෙ උපපජ්ජරෙ.</div>
                            <div class="gatha">‘‘සෙය්‍යො අයොගුළො භුත්තො, තත්තො අග්ගිසිඛූපමො;</div>
                            <div class="gathalast">යඤ්චෙ 
                                <pb ed="T" n="0.0263"/> භුඤ්ජෙය්‍ය දුස්සීලො, රට්ඨපිණ්ඩමසඤ්ඤතො’’ති.
                            </div>
                            <div class="bodytext">අයම්පි අත්ථො වුත්තො භගවතා, ඉති මෙ සුතන්ති. එකාදසමං.</div>
                        </div>
                    </div>
                </div>
                <div class="subhead ct_sutta" node-id="401124">
                    <span class="subhead ct_sutta">12. දිට්ඨිගතසුත්තං</span>
                    <div class="subhead-contents">
                        <div class="paragraph" para="49">
                            <span class="paranum">49</span>
                            <div class="bodytext"> වුත්තඤ්හෙතං භගවතා, වුත්තමරහතාති මෙ සුතං -</div>
                            <div class="bodytext">‘‘ද්වීහි, භික්ඛවෙ, දිට්ඨිගතෙහි පරියුට්ඨිතා දෙවමනුස්සා ඔලීයන්ති එකෙ, අතිධාවන්ති එකෙ; චක්ඛුමන්තො ච පස්සන්ති.</div>
                            <div class="bodytext">‘‘කථඤ්ච, භික්ඛවෙ, ඔලීයන්ති එකෙ? භවාරාමා, භික්ඛවෙ, දෙවමනුස්සා භවරතා භවසම්මුදිතා තෙසං භවනිරොධාය ධම්මෙ දෙසියමානෙ චිත්තං න පක්ඛන්දති න පසීදති න සන්තිට්ඨති නාධිමුච්චති. එවං ඛො, භික්ඛවෙ, ඔලීයන්ති එකෙ.</div>
                            <div class="bodytext">‘‘කථඤ්ච 
                                <pb ed="V" n="0.0032"/>, භික්ඛවෙ, අතිධාවන්ති එකෙ? භවෙනෙව ඛො පනෙකෙ අට්ටීයමානා හරායමානා ජිගුච්ඡමානා විභවං අභිනන්දන්ති 
                                <pb ed="P" n="0.0044"/> - යතො කිර, භො, අයං අත්තා 
                                <span class="note">(සත්තො (සී. ක.))</span> කායස්ස භෙදා පරං මරණා උච්ඡිජ්ජති විනස්සති න හොති පරං මරණා; එතං සන්තං එතං පණීතං එතං යාථාවන්ති. එවං ඛො, භික්ඛවෙ, අතිධාවන්ති එකෙ.
                            </div>
                            <div class="bodytext">‘‘කථඤ්ච, භික්ඛවෙ, චක්ඛුමන්තො පස්සන්ති? ඉධ භික්ඛු භූතං භූතතො පස්සති; භූතං භූතතො දිස්වා භූතස්ස නිබ්බිදාය විරාගාය නිරොධාය පටිපන්නො හොති. එවං ඛො, භික්ඛවෙ, චක්ඛුමන්තො පස්සන්තී’’ති. එතමත්ථං භගවා අවොච. තත්ථෙතං ඉති වුච්චති -</div>
                            <div class="gatha">‘‘යෙ 
                                <pb ed="M" n="0.0225"/>
                                <span class="note">(යො (ස්‍යා. ක.))</span> භූතං භූතතො දිස්වා, භූතස්ස ච අතික්කමං;
                            </div>
                            <div class="gathalast">යථාභූතෙ විමුච්චන්ති, භවතණ්හා පරික්ඛයා.</div>
                            <div class="gatha">‘‘ස වෙ 
                                <span class="note">(සචෙ (ක. සී. ස්‍යා. පී.))</span> භූතපරිඤ්ඤො, සො වීතතණ්හො භවාභවෙ;
                            </div>
                            <div class="gathalast">භූතස්ස 
                                <pb ed="T" n="0.0264"/> විභවා භික්ඛු, නාගච්ඡති පුනබ්භව’’න්ති.
                            </div>
                            <div class="bodytext">අයම්පි අත්ථො වුත්තො භගවතා, ඉති මෙ සුතන්ති. ද්වාදසමං.</div>
                        </div>
                    </div>
                </div>
            </div>
            <div class="centre ct_vagga ending">දුතියො වග්ගො නිට්ඨිතො.</div>
            <div class="paragraph udana" para="udana">
                <div class="bodytext ct_vagga">තස්සුද්දානං -</div>
                <div class="ct_vagga gatha">ද්වෙ ඉන්ද්‍රියා ද්වෙ තපනීයා, සීලෙන අපරෙ දුවෙ;</div>
                <div class="gathalast ct_vagga">අනොත්තාපී කුහනා ද්වෙ ච, සංවෙජනීයෙන 
                    <pb ed="P" n="0.0045"/> තෙ දස.
                </div>
                <div class="ct_vagga gatha">විතක්කා දෙසනා විජ්ජා, පඤ්ඤා ධම්මෙන පඤ්චමං;</div>
                <div class="ct_vagga gatha">අජාතං ධාතුසල්ලානං, සික්ඛා ජාගරියෙන ච;</div>
                <div class="gathalast ct_vagga">අපායදිට්ඨියා චෙව 
                    <span class="note">(යෙව (සී. ස්‍යා.))</span>, බාවීසති පකාසිතාති.
                </div>
            </div>
        </div>
    </div>
    <div class="centre ct_nipatha ending">දුකනිපාතො නිට්ඨිතො.</div>
</div>