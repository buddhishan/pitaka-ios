<div class="chapter ct_vagga" node-id="41110">
    <span class="chapter ct_vagga">2. චූළවග්ගො</span>
    <div class="chapter-contents">
        <div class="subhead ct_sutta" node-id="41111">
            <span class="subhead ct_sutta">1. රතනසුත්තං</span>
            <div class="subhead-contents">
                <div class="paragraph" para="224">
                    <span class="paranum">224</span>
                    <div class="gatha"> යානීධ 
                        <pb ed="M" n="0.0312"/>
                        <pb ed="V" n="0.0118"/>
                        <pb ed="P" n="0.0039"/> භූතානි සමාගතානි, භුම්මානි 
                        <span class="note">(භූමානි (ක.))</span> වා යානි ව අන්තලික්ඛෙ;
                    </div>
                    <div class="gathalast">සබ්බෙව භූතා සුමනා භවන්තු, අථොපි සක්කච්ච සුණන්තු භාසිතං.</div>
                </div>
                <div class="paragraph" para="225">
                    <span class="paranum">225</span>
                    <div class="gatha"> තස්මා හි භූතා නිසාමෙථ සබ්බෙ, මෙත්තං කරොථ මානුසියා පජාය;</div>
                    <div class="gathalast">දිවා ච රත්තො ච හරන්ති යෙ බලිං, තස්මා හි නෙ රක්ඛථ අප්පමත්තා.</div>
                </div>
                <div class="paragraph" para="226">
                    <span class="paranum">226</span>
                    <div class="gatha"> යං කිඤ්චි විත්තං ඉධ වා හුරං වා, සග්ගෙසු වා යං රතනං පණීතං;</div>
                    <div class="gatha">න නො සමං අත්ථි තථාගතෙන, ඉදම්පි බුද්ධෙ රතනං පණීතං;</div>
                    <div class="gathalast">එතෙන සච්චෙන සුවත්ථි හොතු.</div>
                </div>
                <div class="paragraph" para="227">
                    <span class="paranum">227</span>
                    <div class="gatha"> ඛයං විරාගං අමතං පණීතං, යදජ්ඣගා 
                        <pb ed="T" n="0.0368"/> සක්‍යමුනී සමාහිතො;
                    </div>
                    <div class="gatha">න තෙන ධම්මෙන සමත්ථි කිඤ්චි, ඉදම්පි ධම්මෙ රතනං පණීතං;</div>
                    <div class="gathalast">එතෙන සච්චෙන සුවත්ථි හොතු.</div>
                </div>
                <div class="paragraph" para="228">
                    <span class="paranum">228</span>
                    <div class="gatha"> යං බුද්ධසෙට්ඨො පරිවණ්ණයී සුචිං, සමාධිමානන්තරිකඤ්ඤමාහු;</div>
                    <div class="gatha">සමාධිනා 
                        <pb ed="P" n="0.0040"/> තෙන සමො න විජ්ජති, ඉදම්පි ධම්මෙ රතනං පණීතං;
                    </div>
                    <div class="gathalast">එතෙන සච්චෙන සුවත්ථි හොතු.</div>
                </div>
                <div class="paragraph" para="229">
                    <span class="paranum">229</span>
                    <div class="gatha"> යෙ 
                        <pb ed="M" n="0.0313"/> පුග්ගලා අට්ඨ සතං පසත්ථා, චත්තාරි එතානි යුගානි හොන්ති;
                    </div>
                    <div class="gatha">තෙ දක්ඛිණෙය්‍යා සුගතස්ස සාවකා, එතෙසු දින්නානි මහප්ඵලානි;</div>
                    <div class="gathalast">ඉදම්පි සඞ්ඝෙ රතනං පණීතං, එතෙන 
                        <pb ed="T" n="0.0369"/> සච්චෙන සුවත්ථි හොතු.
                    </div>
                </div>
                <div class="paragraph" para="230">
                    <span class="paranum">230</span>
                    <div class="gatha"> යෙ 
                        <pb ed="V" n="0.0119"/> සුප්පයුත්තා මනසා දළ්හෙන, නික්කාමිනො ගොතමසාසනම්හි;
                    </div>
                    <div class="gatha">තෙ පත්තිපත්තා අමතං විගය්හ, ලද්ධා මුධා නිබ්බුතිං 
                        <span class="note">(නිබ්බුති (ක.))</span> භුඤ්ජමානා;
                    </div>
                    <div class="gathalast">ඉදම්පි සඞ්ඝෙ රතනං පණීතං, එතෙන සච්චෙන සුවත්ථි හොතු.</div>
                </div>
                <div class="paragraph" para="231">
                    <span class="paranum">231</span>
                    <div class="gatha"> යථින්දඛීලො පථවිස්සිතො 
                        <span class="note">(පදවිස්සිතො (ක. සී.), පඨවිං සිතො (ක. සී. ස්‍යා. කං. පී.))</span> සියා, චතුබ්භි වාතෙහි අසම්පකම්පියො;
                    </div>
                    <div class="gatha">තථූපමං සප්පුරිසං වදාමි, යො අරියසච්චානි අවෙච්ච පස්සති;</div>
                    <div class="gathalast">ඉදම්පි සඞ්ඝෙ රතනං පණීතං, එතෙන සච්චෙන සුවත්ථි හොතු.</div>
                </div>
                <div class="paragraph" para="232">
                    <span class="paranum">232</span>
                    <div class="gatha"> යෙ අරියසච්චානි විභාවයන්ති, ගම්භීරපඤ්ඤෙන සුදෙසිතානි;</div>
                    <div class="gatha">කිඤ්චාපි තෙ හොන්ති භුසං පමත්තා, න තෙ භවං අට්ඨමමාදියන්ති;</div>
                    <div class="gathalast">ඉදම්පි සඞ්ඝෙ රතනං පණීතං, එතෙන 
                        <pb ed="T" n="0.0370"/> සච්චෙන සුවත්ථි හොතු.
                    </div>
                </div>
                <div class="paragraph" para="233">
                    <span class="paranum">233</span>
                    <div class="gatha"> සහාවස්ස දස්සනසම්පදාය 
                        <span class="note">(සහාවසද්දස්සනසම්පදාය (ක.))</span>, තයස්සු ධම්මා ජහිතා භවන්ති;
                    </div>
                    <div class="gathalast">සක්කායදිට්ඨි 
                        <pb ed="P" n="0.0041"/> විචිකිච්ඡිතඤ්ච, සීලබ්බතං වාපි යදත්ථි කිඤ්චි.
                    </div>
                </div>
                <div class="paragraph" para="234">
                    <span class="paranum">234</span>
                    <div class="gatha"> චතූහපායෙහි 
                        <pb ed="M" n="0.0314"/> ච විප්පමුත්තො, ඡච්චාභිඨානානි 
                        <span class="note">(ඡ චාභිඨානානි (සී. ස්‍යා.))</span> භබ්බ කාතුං 
                        <span class="note">(අභබ්බො කාතුං (සී.))</span>;
                    </div>
                    <div class="gathalast">ඉදම්පි සඞ්ඝෙ රතනං පණීතං, එතෙන සච්චෙන සුවත්ථි හොතු.</div>
                </div>
                <div class="paragraph" para="235">
                    <span class="paranum">235</span>
                    <div class="gatha"> කිඤ්චාපි සො කම්ම 
                        <span class="note">(කම්මං (සී. ස්‍යා. කං. පී.))</span> කරොති පාපකං, කායෙන වාචා උද චෙතසා වා;
                    </div>
                    <div class="gatha">අභබ්බ 
                        <span class="note">(අභබ්බො (බහූසු))</span> සො තස්ස පටිච්ඡදාය 
                        <span class="note">(පටිච්ඡාදාය (සී.))</span>, අභබ්බතා දිට්ඨපදස්ස වුත්තා;
                    </div>
                    <div class="gathalast">ඉදම්පි සඞ්ඝෙ රතනං පණීතං, එතෙන සච්චෙන සුවත්ථි හොතු.</div>
                </div>
                <div class="paragraph" para="236">
                    <span class="paranum">236</span>
                    <div class="gatha"> වනප්පගුම්බෙ යථ 
                        <span class="note">(යථා (සී. ස්‍යා.))</span> ඵුස්සිතග්ගෙ, ගිම්හානමාසෙ පඨමස්මිං 
                        <span class="note">(පඨමස්මි (?))</span> ගිම්හෙ;
                    </div>
                    <div class="gatha">තථූපමං ධම්මවරං අදෙසයි 
                        <span class="note">(අදෙසයී (සී.))</span>, නිබ්බානගාමිං පරමං හිතාය;
                    </div>
                    <div class="gathalast">ඉදම්පි බුද්ධෙ රතනං පණීතං, එතෙන සච්චෙන සුවත්ථි හොතු.</div>
                </div>
                <div class="paragraph" para="237">
                    <span class="paranum">237</span>
                    <div class="gatha"> වරො වරඤ්ඤූ වරදො වරාහරො, අනුත්තරො ධම්මවරං අදෙසයි;</div>
                    <div class="gathalast">ඉදම්පි බුද්ධෙ රතනං පණීතං, එතෙන සච්චෙන සුවත්ථි හොතු.</div>
                </div>
                <div class="paragraph" para="238">
                    <span class="paranum">238</span>
                    <div class="gatha"> ඛීණං 
                        <pb ed="V" n="0.0120"/> පුරාණං නව නත්ථි සම්භවං, විරත්තචිත්තායතිකෙ භවස්මිං;
                    </div>
                    <div class="gatha">තෙ ඛීණබීජා අවිරූළ්හිඡන්දා, නිබ්බන්ත්න්ත්ති 
                        <pb ed="P" n="0.0042"/>
                        <pb ed="T" n="0.0371"/> ධීරා යථායං 
                        <span class="note">(යථයං (ක.))</span> පදීපො;
                    </div>
                    <div class="gathalast">ඉදම්පි සඞ්ඝෙ රතනං පණීතං, එතෙන සච්චෙන සුවත්ථි හොතු.</div>
                </div>
                <div class="paragraph" para="239">
                    <span class="paranum">239</span>
                    <div class="gatha"> යානීධ 
                        <pb ed="M" n="0.0315"/> භූතානි සමාගතානි, භුම්මානි වා යානි ව අන්තලික්ඛෙ;
                    </div>
                    <div class="gathalast">තථාගතං දෙවමනුස්සපූජිතං, බුද්ධං නමස්සාම සුවත්ථි හොතු.</div>
                </div>
                <div class="paragraph" para="240">
                    <span class="paranum">240</span>
                    <div class="gatha"> යානීධ භූතානි සමාගතානි, භුම්මානි වා යානි ව අන්තලික්ඛෙ;</div>
                    <div class="gathalast">තථාගතං දෙවමනුස්සපූජිතං, ධම්මං නමස්සාම සුවත්ථි හොතු.</div>
                </div>
                <div class="paragraph" para="241">
                    <span class="paranum">241</span>
                    <div class="gatha"> යානීධ භූතානි සමාගතානි, භුම්මානි වා යානි ව අන්තලික්ඛෙ;</div>
                    <div class="gathalast">තථාගතං දෙවමනුස්සපූජිතං, සඞ්ඝං නමස්සාම සුවත්ථි හොතූති.</div>
                </div>
            </div>
            <div class="centre ct_sutta ending">රතනසුත්තං පඨමං නිට්ඨිතං.</div>
        </div>
        <div class="subhead ct_sutta" node-id="41112">
            <span class="subhead ct_sutta">2. ආමගන්ධසුත්තං</span>
            <div class="subhead-contents">
                <div class="paragraph" para="242">
                    <span class="paranum">242</span>
                    <div class="gatha"> ‘‘සාමාකචිඞ්ගූලකචීනකානි 
                        <pb ed="T" n="0.0372"/> ච, පත්තප්ඵලං මූලඵලං ගවිප්ඵලං;
                    </div>
                    <div class="gathalast">ධම්මෙන ලද්ධං සතමස්නමානා 
                        <span class="note">(සතමසමානා (සී. පී.), සතමස්සමානා (ස්‍යා. කං.))</span>, න කාමකාමා අලිකං භණන්ති.
                    </div>
                </div>
                <div class="paragraph" para="243">
                    <span class="paranum">243</span>
                    <div class="gatha"> ‘‘යදස්නමානො සුකතං සුනිට්ඨිතං, පරෙහි දින්නං පයතං පණීතං;</div>
                    <div class="gathalast">සාලීනමන්නං 
                        <pb ed="P" n="0.0043"/> පරිභුඤ්ජමානො, සො භුඤ්ජසී කස්සප ආමගන්ධං.
                    </div>
                </div>
                <div class="paragraph" para="244">
                    <span class="paranum">244</span>
                    <div class="gatha"> ‘‘න 
                        <pb ed="M" n="0.0316"/> ආමගන්ධො මම කප්පතීති, ඉච්චෙව ත්වං භාසසි බ්‍රහ්මබන්ධු;
                    </div>
                    <div class="gatha">සාලීනමන්නං පරිභුඤ්ජමානො, සකුන්තමංසෙහි සුසඞ්ඛතෙහි;</div>
                    <div class="gathalast">පුච්ඡාමි තං කස්සප එතමත්ථං, කථං පකාරො තව ආමගන්ධො’’.</div>
                </div>
                <div class="paragraph" para="245">
                    <span class="paranum">245</span>
                    <div class="gatha"> ‘‘පාණාතිපාතො 
                        <pb ed="V" n="0.0121"/> වධඡෙදබන්ධනං, ථෙය්‍යං මුසාවාදො නිකතිවඤ්චනානි ච;
                    </div>
                    <div class="gathalast">අජ්ඣෙනකුත්තං 
                        <span class="note">(අජ්ඣෙන කුජ්ජං (සී. පී.))</span> පරදාරසෙවනා, එසාමගන්ධො න හි මංසභොජනං.
                    </div>
                </div>
                <div class="paragraph" para="246">
                    <span class="paranum">246</span>
                    <div class="gatha"> ‘‘යෙ 
                        <pb ed="T" n="0.0373"/> ඉධ කාමෙසු අසඤ්ඤතා ජනා, රසෙසු ගිද්ධා අසුචිභාවමස්සිතා 
                        <span class="note">(අසුචීකමිස්සිතා (සී. ස්‍යා. කං. පී.))</span>;
                    </div>
                    <div class="gathalast">නත්ථිකදිට්ඨී විසමා දුරන්නයා, එසාමගන්ධො න හි මංසභොජනං.</div>
                </div>
                <div class="paragraph" para="247">
                    <span class="paranum">247</span>
                    <div class="gatha"> ‘‘යෙ ලූඛසා දාරුණා පිට්ඨිමංසිකා 
                        <span class="note">(යෙ ලූඛරසා දාරුණා පරපිට්ඨිමංසිකා (ක.))</span>, මිත්තද්දුනො නික්කරුණාතිමානිනො;
                    </div>
                    <div class="gathalast">අදානසීලා න ච දෙන්ති කස්සචි, එසාමගන්ධො න හි මංසභොජනං.</div>
                </div>
                <div class="paragraph" para="248">
                    <span class="paranum">248</span>
                    <div class="gatha"> ‘‘කොධො 
                        <pb ed="P" n="0.0044"/> මදො ථම්භො පච්චුපට්ඨාපනා 
                        <span class="note">(පච්චුට්ඨාපනා ච (සී. ස්‍යා.), පච්චුට්ඨාපනා (පී.))</span>, මායා උසූයා භස්සසමුස්සයො ච;
                    </div>
                    <div class="gathalast">මානාතිමානො ච අසබ්භි සන්ථවො, එසාමගන්ධො න හි මංසභොජනං.</div>
                </div>
                <div class="paragraph" para="249">
                    <span class="paranum">249</span>
                    <div class="gatha"> ‘‘යෙ පාපසීලා ඉණඝාතසූචකා, වොහාරකූටා ඉධ පාටිරූපිකා 
                        <span class="note">(පාතිරූපිකා (?))</span>;
                    </div>
                    <div class="gathalast">නරාධමා යෙධ කරොන්ති කිබ්බිසං, එසාමගන්ධො න හි මංසභොජනං.</div>
                </div>
                <div class="paragraph" para="250">
                    <span class="paranum">250</span>
                    <div class="gatha"> ‘‘යෙ 
                        <pb ed="M" n="0.0317"/> ඉධ පාණෙසු අසඤ්ඤතා ජනා, පරෙසමාදාය විහෙසමුය්‍යුතා;
                    </div>
                    <div class="gathalast">දුස්සීලලුද්දා ඵරුසා අනාදරා, එසාමගන්ධො 
                        <pb ed="T" n="0.0374"/> න හි මංසභොජනං.
                    </div>
                </div>
                <div class="paragraph" para="251">
                    <span class="paranum">251</span>
                    <div class="gatha"> ‘‘එතෙසු ගිද්ධා විරුද්ධාතිපාතිනො, නිච්චුය්‍යුතා පෙච්ච තමං වජන්ති යෙ;</div>
                    <div class="gathalast">පතන්ති සත්තා නිරයං අවංසිරා, එසාමගන්ධො න හි මංසභොජනං.</div>
                </div>
                <div class="paragraph" para="252">
                    <span class="paranum">252</span>
                    <div class="gatha"> ‘‘න මච්ඡමංසානමනාසකත්තං 
                        <span class="note">(න මච්ඡමංසං න අනාසකත්තං (සී. අට්ඨ මූලපාඨො), න මංච්ඡමංසානානාසකත්තං (ස්‍යා. ක.))</span>, න නග්ගියං න මුණ්ඩියං ජටාජල්ලං;
                    </div>
                    <div class="gatha">ඛරාජිනානි නාග්ගිහුත්තස්සුපසෙවනා, යෙ වාපි ලොකෙ අමරා බහූ තපා;</div>
                    <div class="gathalast">මන්තාහුතී යඤ්ඤමුතූපසෙවනා, සොධෙන්ති මච්චං අවිතිණ්ණකඞ්ඛං.</div>
                </div>
                <div class="paragraph" para="253">
                    <span class="paranum">253</span>
                    <div class="gatha"> ‘‘යො තෙසු 
                        <pb ed="P" n="0.0045"/>
                        <span class="note">(සොතෙසු (සී. පී.))</span> ගුත්තො විදිතින්ද්‍රියො චරෙ, ධම්මෙ ඨිතො අජ්ජවමද්දවෙ රතො;
                    </div>
                    <div class="gathalast">සඞ්ගාතිගො සබ්බදුක්ඛප්පහීනො, න ලිප්පති 
                        <span class="note">(න ලිම්පති (ස්‍යා. කං ක.))</span> දිට්ඨසුතෙසු ධීරො’’.
                    </div>
                </div>
                <div class="paragraph" para="254">
                    <span class="paranum">254</span>
                    <div class="gatha"> ඉච්චෙතමත්ථං භගවා පුනප්පුනං, අක්ඛාසි නං 
                        <span class="note">(තං (සී. පී.))</span> වෙදයි මන්තපාරගූ;
                    </div>
                    <div class="gathalast">චිත්‍රාහි ගාථාහි මුනී පකාසයි, නිරාමගන්ධො අසිතො දුරන්නයො.</div>
                </div>
                <div class="paragraph" para="255">
                    <span class="paranum">255</span>
                    <div class="gatha"> සුත්වාන 
                        <pb ed="V" n="0.0122"/> බුද්ධස්ස සුභාසිතං පදං, නිරාමගන්ධං 
                        <pb ed="T" n="0.0375"/> සබ්බදුක්ඛප්පනූදනං;
                    </div>
                    <div class="gathalast">නීචමනො වන්දි තථාගතස්ස, තත්ථෙව පබ්බජ්ජමරොචයිත්ථාති.</div>
                </div>
            </div>
            <div class="centre ct_sutta ending">ආමගන්ධසුත්තං දුතියං නිට්ඨිතං.</div>
        </div>
        <div class="subhead ct_sutta" node-id="41113">
            <span class="subhead ct_sutta">3. හිරිසුත්තං</span>
            <div class="subhead-contents">
                <div class="paragraph" para="256">
                    <span class="paranum">256</span>
                    <div class="gatha"> හිරිං 
                        <pb ed="M" n="0.0318"/> තරන්තං විජිගුච්ඡමානං, තවාහමස්මි 
                        <span class="note">(සඛාහමස්මි (සී. ස්‍යා. කං. පී.))</span> ඉති භාසමානං;
                    </div>
                    <div class="gathalast">සය්හානි කම්මානි අනාදියන්තං, නෙසො මමන්ති ඉති නං විජඤ්ඤා.</div>
                </div>
                <div class="paragraph" para="257">
                    <span class="paranum">257</span>
                    <div class="gatha"> අනන්වයං 
                        <span class="note">(අත්ථන්වයං (ක.))</span> පියං වාචං, යො මිත්තෙසු පකුබ්බති;
                    </div>
                    <div class="gathalast">අකරොන්තං භාසමානං, පරිජානන්ති පණ්ඩිතා.</div>
                </div>
                <div class="paragraph" para="258">
                    <span class="paranum">258</span>
                    <div class="gatha"> න 
                        <pb ed="P" n="0.0046"/> සො මිත්තො යො සදා අප්පමත්තො, භෙදාසඞ්කී රන්ධමෙවානුපස්සී;
                    </div>
                    <div class="gathalast">යස්මිඤ්ච සෙති උරසීව පුත්තො, ස වෙ මිත්තො යො පරෙහි අභෙජ්ජො.</div>
                </div>
                <div class="paragraph" para="259">
                    <span class="paranum">259</span>
                    <div class="gatha"> පාමුජ්ජකරණං ඨානං, පසංසාවහනං සුඛං;</div>
                    <div class="gathalast">ඵලානිසංසො භාවෙති, වහන්තො පොරිසං ධුරං.</div>
                </div>
                <div class="paragraph" para="260">
                    <span class="paranum">260</span>
                    <div class="gatha"> පවිවෙකරසං පිත්වා, රසං උපසමස්ස ච;</div>
                    <div class="gathalast">නිද්දරො 
                        <pb ed="T" n="0.0376"/> හොති නිප්පාපො, ධම්මපීතිරසං පිවන්ති.
                    </div>
                </div>
            </div>
            <div class="centre ct_sutta ending">හිරිසුත්තං තතියං නිට්ඨිතං.</div>
        </div>
        <div class="subhead ct_sutta" node-id="41114">
            <span class="subhead ct_sutta">4. මඞ්ගලසුත්තං</span>
            <div class="subhead-contents">
                <div class="paragraph" para="">
                    <div class="bodytext">එවං 
                        <pb ed="V" n="0.0123"/> මෙ සුතං - එකං සමයං භගවා සාවත්ථියං විහරති ජෙතවනෙ අනාථපිණ්ඩිකස්ස ආරාමෙ. අථ ඛො අඤ්ඤතරා දෙවතා අභික්කන්තාය රත්තියා අභික්කන්තවණ්ණා කෙවලකප්පං ජෙතවනං ඔභාසෙත්වා යෙන භගවා තෙනුපසඞ්කමි; උපසඞ්කමිත්වා භගවන්තං අභිවාදෙත්වා එකමන්තං අට්ඨාසි. එකමන්තං ඨිතා ඛො සා දෙවතා භගවන්තං ගාථාය අජ්ඣභාසි -
                    </div>
                </div>
                <div class="paragraph" para="261">
                    <span class="paranum">261</span>
                    <div class="gatha"> ‘‘බහූ දෙවා මනුස්සා ච, මඞ්ගලානි අචින්තයුං;</div>
                    <div class="gathalast">ආකඞ්ඛමානා සොත්ථානං, බ්‍රූහි මඞ්ගලමුත්තමං’’.</div>
                </div>
                <div class="paragraph" para="262">
                    <span class="paranum">262</span>
                    <div class="gatha"> ‘‘අසෙවනා 
                        <pb ed="M" n="0.0319"/> ච බාලානං, පණ්ඩිතානඤ්ච සෙවනා;
                    </div>
                    <div class="gathalast">පූජා ච පූජනෙය්‍යානං 
                        <span class="note">(පූජනීයානං (සී. ස්‍යා. කං. පී.))</span>, එතං මඞ්ගලමුත්තමං.
                    </div>
                </div>
                <div class="paragraph" para="263">
                    <span class="paranum">263</span>
                    <div class="gatha"> ‘‘පතිරූපදෙසවාසො ච, පුබ්බෙ ච කතපුඤ්ඤතා;</div>
                    <div class="gathalast">අත්තසම්මාපණිධි 
                        <span class="note">(අත්තසම්මාපණීධී (කත්ථචි))</span> ච, එතං මඞ්ගලමුත්තමං.
                    </div>
                </div>
                <div class="paragraph" para="264">
                    <span class="paranum">264</span>
                    <div class="gatha"> ‘‘බාහුසච්චඤ්ච 
                        <pb ed="P" n="0.0047"/> සිප්පඤ්ච, විනයො ච සුසික්ඛිතො;
                    </div>
                    <div class="gathalast">සුභාසිතා ච යා වාචා, එතං මඞ්ගලමුත්තමං.</div>
                </div>
                <div class="paragraph" para="265">
                    <span class="paranum">265</span>
                    <div class="gatha"> ‘‘මාතාපිතු උපට්ඨානං, පුත්තදාරස්ස සඞ්ගහො;</div>
                    <div class="gathalast">අනාකුලා 
                        <pb ed="T" n="0.0377"/> ච කම්මන්තා, එතං මඞ්ගලමුත්තමං.
                    </div>
                </div>
                <div class="paragraph" para="266">
                    <span class="paranum">266</span>
                    <div class="gatha"> ‘‘දානඤ්ච ධම්මචරියා ච, ඤාතකානඤ්ච සඞ්ගහො;</div>
                    <div class="gathalast">අනවජ්ජානි කම්මානි, එතං මඞ්ගලමුත්තමං.</div>
                </div>
                <div class="paragraph" para="267">
                    <span class="paranum">267</span>
                    <div class="gatha"> ‘‘ආරතී විරතී පාපා, මජ්ජපානා ච සංයමො;</div>
                    <div class="gathalast">අප්පමාදො ච ධම්මෙසු, එතං මඞ්ගලමුත්තමං.</div>
                </div>
                <div class="paragraph" para="268">
                    <span class="paranum">268</span>
                    <div class="gatha"> ‘‘ගාරවො 
                        <pb ed="V" n="0.0124"/> ච නිවාතො ච, සන්තුට්ඨි ච කතඤ්ඤුතා;
                    </div>
                    <div class="gathalast">කාලෙන ධම්මස්සවනං 
                        <span class="note">(ධම්මසවණං (කත්ථචි), ධම්මසවනං (සී. ක.))</span>, එතං මඞ්ගලමුත්තමං.
                    </div>
                </div>
                <div class="paragraph" para="269">
                    <span class="paranum">269</span>
                    <div class="gatha"> ‘‘ඛන්තී ච සොවචස්සතා, සමණානඤ්ච දස්සනං;</div>
                    <div class="gathalast">කාලෙන ධම්මසාකච්ඡා, එතං මඞ්ගලමුත්තමං.</div>
                </div>
                <div class="paragraph" para="270">
                    <span class="paranum">270</span>
                    <div class="gatha"> ‘‘තපො ච බ්‍රහ්මචරියඤ්ච, අරියසච්චාන දස්සනං;</div>
                    <div class="gathalast">නිබ්බානසච්ඡිකිරියා ච, එතං මඞ්ගලමුත්තමං.</div>
                </div>
                <div class="paragraph" para="271">
                    <span class="paranum">271</span>
                    <div class="gatha"> ‘‘ඵුට්ඨස්ස ලොකධම්මෙහි, චිත්තං යස්ස න කම්පති;</div>
                    <div class="gathalast">අසොකං විරජං ඛෙමං, එතං මඞ්ගලමුත්තමං.</div>
                </div>
                <div class="paragraph" para="272">
                    <span class="paranum">272</span>
                    <div class="gatha"> ‘‘එතාදිසානි කත්වාන, සබ්බත්ථමපරාජිතා;</div>
                    <div class="gathalast">සබ්බත්ථ සොත්ථිං ගච්ඡන්ති, තං තෙසං මඞ්ගලමුත්තම’’න්ති.</div>
                </div>
            </div>
            <div class="centre ct_sutta ending">මඞ්ගලසුත්තං චතුත්ථං නිට්ඨිතං.</div>
        </div>
        <div class="subhead ct_sutta" node-id="41115">
            <span class="subhead ct_sutta">5. සූචිලොමසුත්තං</span>
            <div class="subhead-contents">
                <div class="paragraph" para="">
                    <div class="bodytext">එවං 
                        <pb ed="M" n="0.0320"/>
                        <pb ed="T" n="0.0378"/> මෙ සුතං - එකං සමයං භගවා ගයායං විහරති ටඞ්කිතමඤ්චෙ සූචිලොමස්ස යක්ඛස්ස භවනෙ. තෙන ඛො පන සමයෙන 
                        <pb ed="P" n="0.0048"/> ඛරො ච යක්ඛො සූචිලොමො ච යක්ඛො භගවතො අවිදූරෙ අතික්කමන්ති. අථ ඛො ඛරො යක්ඛො සූචිලොමං යක්ඛං එතදවොච - ‘‘එසො සමණො’’ති. ‘‘නෙසො සමණො, සමණකො එසො. යාවාහං ජානාමි 
                        <span class="note">(යාව ජානාමි (සී. පී.))</span> යදි වා සො සමණො 
                        <span class="note">(යදි වා සමණො (ස්‍යා.))</span>, යදි වා සො සමණකො’’ති 
                        <span class="note">(යදි වා සමණකොති (සී. ස්‍යා. පී.))</span>.
                    </div>
                    <div class="bodytext">අථ ඛො සූචිලොමො යක්ඛො යෙන භගවා තෙනුපසඞ්කමි; උපසඞ්කමිත්වා භගවතො කායං උපනාමෙසි. අථ ඛො භගවා කායං අපනාමෙසි. අථ ඛො සූචිලොමො යක්ඛො භගවන්තං එතදවොච 
                        <pb ed="V" n="0.0125"/> - ‘‘භායසි මං, සමණා’’ති? ‘‘න ඛ්වාහං තං, ආවුසො, භායාමි; අපි ච තෙ සප්ඵස්සො පාපකො’’ති.
                    </div>
                    <div class="bodytext">‘‘පඤ්හං තං, සමණ, පුච්ඡිස්සාමි. සචෙ මෙ න බ්‍යාකරිස්සසි, චිත්තං වා තෙ ඛිපිස්සාමි, හදයං වා තෙ ඵාලෙස්සාමි, පාදෙසු වා ගහෙත්වා පාරගඞ්ගාය ඛිපිස්සාමී’’ති.</div>
                    <div class="bodytext">‘‘න ඛ්වාහං තං, ආවුසො, පස්සාමි සදෙවකෙ ලොකෙ සමාරකෙ සබ්‍රහ්මකෙ සස්සමණබ්‍රාහ්මණියා පජාය සදෙවමනුස්සාය යො මෙ චිත්තං වා ඛිපෙය්‍ය හදයං වා ඵාලෙය්‍ය පාදෙසු වා ගහෙත්වා පාරගඞ්ගාය ඛිපෙය්‍ය. අපි ච ත්වං, ආවුසො, පුච්ඡ යදාකඞ්ඛසී’’ති. අථ ඛො සූචිලොමො යක්ඛො භගවන්තං ගාථාය අජ්ඣභාසි -</div>
                </div>
                <div class="paragraph" para="273">
                    <span class="paranum">273</span>
                    <div class="gatha"> ‘‘රාගො ච දොසො ච කුතොනිදානා, අරතී 
                        <pb ed="T" n="0.0379"/> රතී ලොමහංසො කුතොජා;
                    </div>
                    <div class="gathalast">කුතො සමුට්ඨාය මනොවිතක්කා, කුමාරකා ධඞ්කමිවොස්සජන්ති’’.</div>
                    <div class="gatha"> ‘‘රාගො ච දොසො ච ඉතොනිදානා, අරතී රතී ලොමහංසො ඉතොජා;</div>
                    <div class="gathalast">ඉතො සමුට්ඨාය මනොවිතක්කා, කුමාරකා ධඞ්කමිවොස්සජන්ති.</div>
                </div>
                <div class="paragraph" para="274">
                    <span class="paranum">274</span>
                    <div class="gatha"> ‘‘ස්නෙහජා 
                        <pb ed="M" n="0.0321"/>
                        <pb ed="P" n="0.0049"/> අත්තසම්භූතා, නිග්‍රොධස්සෙව ඛන්ධජා;
                    </div>
                    <div class="gathalast">පුථූ විසත්තා කාමෙසු, මාලුවාව විතතාවනෙ.</div>
                </div>
                <div class="paragraph" para="275">
                    <span class="paranum">275</span>
                    <div class="gatha"> ‘‘යෙ නං පජානන්ති යතොනිදානං, තෙ නං විනොදෙන්ති සුණොහි යක්ඛ;</div>
                    <div class="gathalast">තෙ දුත්තරං ඔඝමිමං තරන්ති, අතිණ්ණපුබ්බං අපුනබ්භවායා’’ති.</div>
                </div>
            </div>
            <div class="centre ct_sutta ending">සූචිලොමසුත්තං පඤ්චමං නිට්ඨිතං.</div>
        </div>
        <div class="subhead ct_sutta" node-id="41116">
            <span class="subhead ct_sutta">6. ධම්මචරියසුත්තං</span>
            <div class="subhead-contents">
                <div class="paragraph" para="276">
                    <span class="paranum">276</span>
                    <div class="gatha"> ධම්මචරියං 
                        <pb ed="V" n="0.0126"/> බ්‍රහ්මචරියං, එතදාහු වසුත්තමං;
                    </div>
                    <div class="gathalast">පබ්බජිතොපි චෙ හොති, අගාරා අනගාරියං.</div>
                </div>
                <div class="paragraph" para="277">
                    <span class="paranum">277</span>
                    <div class="gatha"> සො චෙ මුඛරජාතිකො, විහෙසාභිරතො මගො;</div>
                    <div class="gathalast">ජීවිතං 
                        <pb ed="T" n="0.0380"/> තස්ස පාපියො, රජං වඩ්ඪෙති අත්තනො.
                    </div>
                </div>
                <div class="paragraph" para="278">
                    <span class="paranum">278</span>
                    <div class="gatha"> කලහාභිරතො භික්ඛු, මොහධම්මෙන ආවුතො;</div>
                    <div class="gathalast">අක්ඛාතම්පි න ජානාති, ධම්මං බුද්ධෙන දෙසිතං.</div>
                </div>
                <div class="paragraph" para="279">
                    <span class="paranum">279</span>
                    <div class="gatha"> විහෙසං භාවිතත්තානං, අවිජ්ජාය පුරක්ඛතො;</div>
                    <div class="gathalast">සංකිලෙසං න ජානාති, මග්ගං නිරයගාමිනං.</div>
                </div>
                <div class="paragraph" para="280">
                    <span class="paranum">280</span>
                    <div class="gatha"> විනිපාතං සමාපන්නො, ගබ්භා ගබ්භං තමා තමං;</div>
                    <div class="gathalast">ස වෙ තාදිසකො භික්ඛු, පෙච්ච දුක්ඛං නිගච්ඡති.</div>
                </div>
                <div class="paragraph" para="281">
                    <span class="paranum">281</span>
                    <div class="gatha"> ගූථකූපො යථා අස්ස, සම්පුණ්ණො ගණවස්සිකො;</div>
                    <div class="gathalast">යො ච එවරූපො අස්ස, දුබ්බිසොධො හි සාඞ්ගණො.</div>
                </div>
                <div class="paragraph" para="282">
                    <span class="paranum">282</span>
                    <div class="gatha"> යං එවරූපං ජානාථ, භික්ඛවො ගෙහනිස්සිතං;</div>
                    <div class="gathalast">පාපිච්ඡං පාපසඞ්කප්පං, පාපආචාරගොචරං.</div>
                </div>
                <div class="paragraph" para="283">
                    <span class="paranum">283</span>
                    <div class="gatha"> සබ්බෙ 
                        <pb ed="M" n="0.0322"/>
                        <pb ed="P" n="0.0050"/> සමග්ගා හුත්වාන, අභිනිබ්බජ්ජියාථ 
                        <span class="note">(අභිනිබ්බජ්ජයාථ (සී. පී. අ. නි. 8.10))</span> නං;
                    </div>
                    <div class="gathalast">කාරණ්ඩවං 
                        <span class="note">(කාරණ්ඩං ව (ස්‍යා. ක.) අ. නි. 8.10)</span> නිද්ධමථ, කසම්බුං අපකස්සථ 
                        <span class="note">(අවකස්සථ (සී. ස්‍යා. ක.))</span>.
                    </div>
                </div>
                <div class="paragraph" para="284">
                    <span class="paranum">284</span>
                    <div class="gatha"> තතො පලාපෙ 
                        <span class="note">(පලාසෙ (ක.))</span> වාහෙථ, අස්සමණෙ සමණමානිනෙ;
                    </div>
                    <div class="gathalast">නිද්ධමිත්වාන පාපිච්ඡෙ, පාපආචාරගොචරෙ.</div>
                </div>
                <div class="paragraph" para="285">
                    <span class="paranum">285</span>
                    <div class="gatha"> සුද්ධා 
                        <pb ed="V" n="0.0127"/> සුද්ධෙහි සංවාසං, කප්පයව්හො පතිස්සතා;
                    </div>
                    <div class="gathalast">තතො සමග්ගා නිපකා, දුක්ඛස්සන්තං කරිස්සථාති.</div>
                </div>
            </div>
            <div class="centre ct_sutta ending">ධම්මචරියසුත්තං 
                <span class="note">(කපිලසුත්තං (අට්ඨ.))</span> ඡට්ඨං නිට්ඨිතං.
            </div>
        </div>
        <div class="subhead ct_sutta" node-id="41117">
            <span class="subhead ct_sutta">7. බ්‍රාහ්මණධම්මිකසුත්තං</span>
            <div class="subhead-contents">
                <div class="paragraph" para="">
                    <div class="bodytext">එවං 
                        <pb ed="T" n="0.0381"/> මෙ සුතං - එකං සමයං භගවා සාවත්ථියං විහරති ජෙතවනෙ අනාථපිණ්ඩිකස්ස ආරාමෙ. අථ ඛො සම්බහුලා කොසලකා බ්‍රාහ්මණමහාසාලා ජිණ්ණා වුඩ්ඪා මහල්ලකා අද්ධගතා වයොඅනුප්පත්තා යෙන භගවා තෙනුපසඞ්කමිංසු; උපසඞ්කමිත්වා භගවතා සද්ධිං සම්මොදිංසු. සම්මොදනීයං කථං සාරණීයං වීතිසාරෙත්වා එකමන්තං නිසීදිංසු. එකමන්තං නිසින්නා ඛො තෙ බ්‍රාහ්මණමහාසාලා භගවන්තං එතදවොචුං - ‘‘සන්දිස්සන්ති නු ඛො, භො ගොතම, එතරහි බ්‍රාහ්මණා පොරාණානං බ්‍රාහ්මණානං බ්‍රාහ්මණධම්මෙ’’ති? ‘‘න ඛො, බ්‍රාහ්මණා, සන්දිස්සන්ති එතරහි බ්‍රාහ්මණා පොරාණානං බ්‍රාහ්මණානං බ්‍රාහ්මණධම්මෙ’’ති. ‘‘සාධු නො භවං ගොතමො පොරාණානං බ්‍රාහ්මණානං බ්‍රාහ්මණධම්මං භාසතු, සචෙ භොතො ගොතමස්ස අගරූ’’ති. ‘‘තෙන හි, බ්‍රාහ්මණා, සුණාථ, සාධුකං මනසි කරොථ, භාසිස්සාමී’’ති. ‘‘එවං, භො’’ති ඛො තෙ බ්‍රාහ්මණමහාසාලා භගවතො පච්චස්සොසුං. භගවා එතදවොච -
                    </div>
                </div>
                <div class="paragraph" para="286">
                    <span class="paranum">286</span>
                    <div class="gatha"> ‘‘ඉසයො පුබ්බකා ආසුං, සඤ්ඤතත්තා තපස්සිනො;</div>
                    <div class="gathalast">පඤ්ච කාමගුණෙ හිත්වා, අත්තදත්ථමචාරිසුං.</div>
                </div>
                <div class="paragraph" para="287">
                    <span class="paranum">287</span>
                    <div class="gatha"> ‘‘න 
                        <pb ed="P" n="0.0051"/> පසූ බ්‍රාහ්මණානාසුං, න හිරඤ්ඤං න ධානියං;
                    </div>
                    <div class="gathalast">සජ්ඣායධනධඤ්ඤාසුං, බ්‍රහ්මං නිධිමපාලයුං.</div>
                </div>
                <div class="paragraph" para="288">
                    <span class="paranum">288</span>
                    <div class="gatha"> ‘‘යං 
                        <pb ed="M" n="0.0323"/>
                        <pb ed="T" n="0.0382"/> නෙසං පකතං ආසි, ද්වාරභත්තං උපට්ඨිතං;
                    </div>
                    <div class="gathalast">සද්ධාපකතමෙසානං, දාතවෙ තදමඤ්ඤිසුං.</div>
                </div>
                <div class="paragraph" para="289">
                    <span class="paranum">289</span>
                    <div class="gatha"> ‘‘නානාරත්තෙහි 
                        <pb ed="V" n="0.0128"/> වත්ථෙහි, සයනෙහාවසථෙහි ච;
                    </div>
                    <div class="gathalast">ඵීතා ජනපදා රට්ඨා, තෙ නමස්සිංසු බ්‍රාහ්මණෙ.</div>
                </div>
                <div class="paragraph" para="290">
                    <span class="paranum">290</span>
                    <div class="gatha"> ‘‘අවජ්ඣා බ්‍රාහ්මණා ආසුං, අජෙය්‍යා ධම්මරක්ඛිතා;</div>
                    <div class="gathalast">න නෙ කොචි නිවාරෙසි, කුලද්වාරෙසු සබ්බසො.</div>
                </div>
                <div class="paragraph" para="291">
                    <span class="paranum">291</span>
                    <div class="gatha"> ‘‘අට්ඨචත්තාලීසං වස්සානි, (කොමාර) බ්‍රහ්මචරියං චරිංසු තෙ;</div>
                    <div class="gathalast">විජ්ජාචරණපරියෙට්ඨිං, අචරුං බ්‍රාහ්මණා පුරෙ.</div>
                </div>
                <div class="paragraph" para="292">
                    <span class="paranum">292</span>
                    <div class="gatha"> ‘‘න බ්‍රාහ්මණා අඤ්ඤමගමුං, නපි භරියං කිණිංසු තෙ;</div>
                    <div class="gathalast">සම්පියෙනෙව සංවාසං, සඞ්ගන්ත්වා සමරොචයුං.</div>
                </div>
                <div class="paragraph" para="293">
                    <span class="paranum">293</span>
                    <div class="gatha"> ‘‘අඤ්ඤත්‍ර තම්හා සමයා, උතුවෙරමණිං පති;</div>
                    <div class="gathalast">අන්තරා මෙථුනං ධම්මං, නාස්සු ගච්ඡන්ති බ්‍රාහ්මණා.</div>
                </div>
                <div class="paragraph" para="294">
                    <span class="paranum">294</span>
                    <div class="gatha"> ‘‘බ්‍රහ්මචරියඤ්ච සීලඤ්ච, අජ්ජවං මද්දවං තපං;</div>
                    <div class="gathalast">සොරච්චං අවිහිංසඤ්ච, ඛන්තිඤ්චාපි අවණ්ණයුං.</div>
                </div>
                <div class="paragraph" para="295">
                    <span class="paranum">295</span>
                    <div class="gatha"> ‘‘යො 
                        <pb ed="P" n="0.0052"/> නෙසං පරමො ආසි, බ්‍රහ්මා දළ්හපරක්කමො;
                    </div>
                    <div class="gathalast">ස වාපි මෙථුනං ධම්මං, සුපිනන්තෙපි නාගමා.</div>
                </div>
                <div class="paragraph" para="296">
                    <span class="paranum">296</span>
                    <div class="gatha"> ‘‘තස්ස වත්තමනුසික්ඛන්තා, ඉධෙකෙ විඤ්ඤුජාතිකා;</div>
                    <div class="gathalast">බ්‍රහ්මචරියඤ්ච සීලඤ්ච, ඛන්තිඤ්චාපි අවණ්ණයුං.</div>
                </div>
                <div class="paragraph" para="297">
                    <span class="paranum">297</span>
                    <div class="gatha"> ‘‘තණ්ඩුලං සයනං වත්ථං, සප්පිතෙලඤ්ච යාචිය;</div>
                    <div class="gathalast">ධම්මෙන සමොධානෙත්වා, තතො යඤ්ඤමකප්පයුං.</div>
                </div>
                <div class="paragraph" para="298">
                    <span class="paranum">298</span>
                    <div class="gatha"> ‘‘උපට්ඨිතස්මිං 
                        <pb ed="T" n="0.0383"/> යඤ්ඤස්මිං, නාස්සු ගාවො හනිංසු තෙ;
                    </div>
                    <div class="gatha">යථා මාතා පිතා භාතා, අඤ්ඤෙ වාපි ච ඤාතකා;</div>
                    <div class="gathalast">ගාවො නො පරමා මිත්තා, යාසු ජායන්ති ඔසධා.</div>
                </div>
                <div class="paragraph" para="299">
                    <span class="paranum">299</span>
                    <div class="gatha"> ‘‘අන්නදා 
                        <pb ed="V" n="0.0129"/> බලදා චෙතා, වණ්ණදා සුඛදා තථා 
                        <span class="note">(සුඛදා ච තා (ක.))</span>;
                    </div>
                    <div class="gathalast">එතමත්ථවසං ඤත්වා, නාස්සු ගාවො හනිංසු තෙ.</div>
                </div>
                <div class="paragraph" para="300">
                    <span class="paranum">300</span>
                    <div class="gatha"> ‘‘සුඛුමාලා 
                        <pb ed="M" n="0.0324"/> මහාකායා, වණ්ණවන්තො යසස්සිනො;
                    </div>
                    <div class="gatha">බ්‍රාහ්මණා සෙහි ධම්මෙහි, කිච්චාකිච්චෙසු උස්සුකා;</div>
                    <div class="gathalast">යාව ලොකෙ අවත්තිංසු, සුඛමෙධිත්ථයං පජා.</div>
                </div>
                <div class="paragraph" para="301">
                    <span class="paranum">301</span>
                    <div class="gatha"> ‘‘තෙසං ආසි විපල්ලාසො, දිස්වාන අණුතො අණුං;</div>
                    <div class="gathalast">රාජිනො ච වියාකාරං, නාරියො සමලඞ්කතා.</div>
                </div>
                <div class="paragraph" para="302">
                    <span class="paranum">302</span>
                    <div class="gatha"> ‘‘රථෙ චාජඤ්ඤසංයුත්තෙ, සුකතෙ චිත්තසිබ්බනෙ;</div>
                    <div class="gathalast">නිවෙසනෙ නිවෙසෙ ච, විභත්තෙ භාගසො මිතෙ.</div>
                </div>
                <div class="paragraph" para="303">
                    <span class="paranum">303</span>
                    <div class="gatha"> ‘‘ගොමණ්ඩලපරිබ්‍යූළ්හං, නාරීවරගණායුතං;</div>
                    <div class="gathalast">උළාරං මානුසං භොගං, අභිජ්ඣායිංසු බ්‍රාහ්මණා.</div>
                </div>
                <div class="paragraph" para="304">
                    <span class="paranum">304</span>
                    <div class="gatha"> ‘‘තෙ තත්ථ මන්තෙ ගන්ථෙත්වා, ඔක්කාකං තදුපාගමුං;</div>
                    <div class="gatha">පහූතධනධඤ්ඤොසි 
                        <pb ed="P" n="0.0053"/>, යජස්සු බහු තෙ විත්තං;
                    </div>
                    <div class="gathalast">යජස්සු බහු තෙ ධනං.</div>
                </div>
                <div class="paragraph" para="305">
                    <span class="paranum">305</span>
                    <div class="gatha"> ‘‘තතො ච රාජා සඤ්ඤත්තො, බ්‍රාහ්මණෙහි රථෙසභො;</div>
                    <div class="gatha">අස්සමෙධං පුරිසමෙධං, සම්මාපාසං වාජපෙය්‍යං නිරග්ගළං;</div>
                    <div class="gathalast">එතෙ 
                        <pb ed="T" n="0.0384"/> යාගෙ යජිත්වාන, බ්‍රාහ්මණානමදා ධනං.
                    </div>
                </div>
                <div class="paragraph" para="306">
                    <span class="paranum">306</span>
                    <div class="gatha"> ‘‘ගාවො සයනඤ්ච වත්ථඤ්ච, නාරියො සමලඞ්කතා;</div>
                    <div class="gathalast">රථෙ චාජඤ්ඤසංයුත්තෙ, සුකතෙ චිත්තසිබ්බනෙ.</div>
                </div>
                <div class="paragraph" para="307">
                    <span class="paranum">307</span>
                    <div class="gatha"> ‘‘නිවෙසනානි රම්මානි, සුවිභත්තානි භාගසො;</div>
                    <div class="gathalast">නානාධඤ්ඤස්ස පූරෙත්වා, බ්‍රාහ්මණානමදා ධනං.</div>
                </div>
                <div class="paragraph" para="308">
                    <span class="paranum">308</span>
                    <div class="gatha"> ‘‘තෙ 
                        <pb ed="V" n="0.0130"/> ච තත්ථ ධනං ලද්ධා, සන්නිධිං සමරොචයුං;
                    </div>
                    <div class="gatha">තෙසං ඉච්ඡාවතිණ්ණානං, භිය්‍යො තණ්හා පවඩ්ඪථ;</div>
                    <div class="gathalast">තෙ තත්ථ මන්තෙ ගන්ථෙත්වා, ඔක්කාකං පුනමුපාගමුං.</div>
                </div>
                <div class="paragraph" para="309">
                    <span class="paranum">309</span>
                    <div class="gatha"> ‘‘යථා ආපො ච පථවී ච, හිරඤ්ඤං ධනධානියං;</div>
                    <div class="gatha">එවං ගාවො මනුස්සානං, පරික්ඛාරො සො හි පාණිනං;</div>
                    <div class="gathalast">යජස්සු බහු තෙ විත්තං, යජස්සු බහු තෙ ධනං.</div>
                </div>
                <div class="paragraph" para="310">
                    <span class="paranum">310</span>
                    <div class="gatha"> ‘‘තතො ච රාජා සඤ්ඤත්තො, බ්‍රාහ්මණෙහි රථෙසභො;</div>
                    <div class="gathalast">නෙකා සතසහස්සියො, ගාවො යඤ්ඤෙ අඝාතයි.</div>
                </div>
                <div class="paragraph" para="311">
                    <span class="paranum">311</span>
                    <div class="gatha"> ‘‘න 
                        <pb ed="M" n="0.0325"/> පාදා න විසාණෙන, නාස්සු හිංසන්ති කෙනචි;
                    </div>
                    <div class="gatha">ගාවො එළකසමානා, සොරතා කුම්භදූහනා;</div>
                    <div class="gathalast">තා විසාණෙ ගහෙත්වාන, රාජා සත්ථෙන ඝාතයි.</div>
                </div>
                <div class="paragraph" para="312">
                    <span class="paranum">312</span>
                    <div class="gatha"> ‘‘තතො 
                        <pb ed="P" n="0.0054"/> දෙවා පිතරො ච 
                        <span class="note">(තතො ච දෙවා පිතරො (සී. ස්‍යා.))</span>, ඉන්දො අසුරරක්ඛසා;
                    </div>
                    <div class="gathalast">අධම්මො ඉති පක්කන්දුං, යං සත්ථං නිපතී ගවෙ.</div>
                </div>
                <div class="paragraph" para="313">
                    <span class="paranum">313</span>
                    <div class="gatha"> ‘‘තයො රොගා පුරෙ ආසුං, ඉච්ඡා අනසනං ජරා;</div>
                    <div class="gathalast">පසූනඤ්ච සමාරම්භා, අට්ඨානවුතිමාගමුං.</div>
                </div>
                <div class="paragraph" para="314">
                    <span class="paranum">314</span>
                    <div class="gatha"> ‘‘එසො 
                        <pb ed="T" n="0.0385"/> අධම්මො දණ්ඩානං, ඔක්කන්තො පුරාණො අහු;
                    </div>
                    <div class="gathalast">අදූසිකායො හඤ්ඤන්ති, ධම්මා ධංසන්ති 
                        <span class="note">(ධංසෙන්ති (සී. පී.))</span> යාජකා.
                    </div>
                </div>
                <div class="paragraph" para="315">
                    <span class="paranum">315</span>
                    <div class="gatha"> ‘‘එවමෙසො අණුධම්මො, පොරාණො විඤ්ඤුගරහිතො;</div>
                    <div class="gathalast">යත්ථ එදිසකං පස්සති, යාජකං ගරහතී 
                        <span class="note">(ගරහී (ක.))</span> ජනො.
                    </div>
                </div>
                <div class="paragraph" para="316">
                    <span class="paranum">316</span>
                    <div class="gatha"> ‘‘එවං ධම්මෙ වියාපන්නෙ, විභින්නා සුද්දවෙස්සිකා;</div>
                    <div class="gathalast">පුථූ විභින්නා ඛත්තියා, පතිං භරියාවමඤ්ඤථ.</div>
                </div>
                <div class="paragraph" para="317">
                    <span class="paranum">317</span>
                    <div class="gatha"> ‘‘ඛත්තියා 
                        <pb ed="V" n="0.0131"/> බ්‍රහ්මබන්ධූ ච, යෙ චඤ්ඤෙ ගොත්තරක්ඛිතා;
                    </div>
                    <div class="gathalast">ජාතිවාදං නිරංකත්වා 
                        <span class="note">(නිරාකත්වා (?) යථා අනිරාකතජ්ඣානොති)</span>, කාමානං වසමන්වගු’’න්ති.
                    </div>
                </div>
                <div class="paragraph" para="">
                    <div class="bodytext">එවං වුත්තෙ, තෙ බ්‍රාහ්මණමහාසාලා භගවන්තං එතදවොචුං - ‘‘අභික්කන්තං, භො ගොතම...පෙ. 
                        <pb ed="P" n="0.0055"/>... උපාසකෙ නො භවං ගොතමො ධාරෙතු අජ්ජතග්ගෙ පාණුපෙතෙ සරණං ගතෙ’’ති.
                    </div>
                </div>
            </div>
            <div class="centre ct_sutta ending">බ්‍රාහ්මණධම්මිකසුත්තං සත්තමං නිට්ඨිතං.</div>
        </div>
        <div class="subhead ct_sutta" node-id="41118">
            <span class="subhead ct_sutta">8. නාවාසුත්තං</span>
            <div class="subhead-contents">
                <div class="paragraph" para="318">
                    <span class="paranum">318</span>
                    <div class="gatha"> යස්මා 
                        <pb ed="T" n="0.0386"/> හි ධම්මං පුරිසො විජඤ්ඤා, ඉන්දංව නං දෙවතා පූජයෙය්‍ය;
                    </div>
                    <div class="gathalast">සො පූජිතො තස්මි පසන්නචිත්තො, බහුස්සුතො පාතුකරොති ධම්මං.</div>
                </div>
                <div class="paragraph" para="319">
                    <span class="paranum">319</span>
                    <div class="gatha"> තදට්ඨිකත්වාන 
                        <pb ed="M" n="0.0326"/> නිසම්ම ධීරො, ධම්මානුධම්මං පටිපජ්ජමානො;
                    </div>
                    <div class="gathalast">විඤ්ඤූ විභාවී නිපුණො ච හොති, යො තාදිසං භජති අප්පමත්තො.</div>
                </div>
                <div class="paragraph" para="320">
                    <span class="paranum">320</span>
                    <div class="gatha"> ඛුද්දඤ්ච බාලං උපසෙවමානො, අනාගතත්ථඤ්ච උසූයකඤ්ච;</div>
                    <div class="gathalast">ඉධෙව ධම්මං අවිභාවයිත්වා, අවිතිණ්ණකඞ්ඛො මරණං උපෙති.</div>
                </div>
                <div class="paragraph" para="321">
                    <span class="paranum">321</span>
                    <div class="gatha"> යථා නරො ආපගමොතරිත්වා, මහොදකං සලිලං සීඝසොතං;</div>
                    <div class="gathalast">සො වුය්හමානො අනුසොතගාමී, කිං සො පරෙ සක්ඛති තාරයෙතුං.</div>
                </div>
                <div class="paragraph" para="322">
                    <span class="paranum">322</span>
                    <div class="gatha"> තථෙව ධම්මං අවිභාවයිත්වා, බහුස්සුතානං අනිසාමයත්ථං;</div>
                    <div class="gathalast">සයං අජානං අවිතිණ්ණකඞ්ඛො, කිං 
                        <pb ed="T" n="0.0387"/> සො පරෙ සක්ඛති නිජ්ඣපෙතුං.
                    </div>
                </div>
                <div class="paragraph" para="323">
                    <span class="paranum">323</span>
                    <div class="gatha"> යථාපි 
                        <pb ed="P" n="0.0056"/> නාවං දළ්හමාරුහිත්වා, ඵියෙන 
                        <span class="note">(පියෙන (සී. ස්‍යා.))</span> රිත්තෙන සමඞ්ගිභූතො;
                    </div>
                    <div class="gathalast">සො තාරයෙ තත්ථ බහූපි අඤ්ඤෙ, තත්‍රූපයඤ්ඤූ කුසලො මුතීමා 
                        <span class="note">(මතීමා (ස්‍යා. ක.))</span>.
                    </div>
                </div>
                <div class="paragraph" para="324">
                    <span class="paranum">324</span>
                    <div class="gatha"> එවම්පි 
                        <pb ed="V" n="0.0132"/> යො වෙදගු භාවිතත්තො, බහුස්සුතො හොති අවෙධධම්මො;
                    </div>
                    <div class="gathalast">සො ඛො පරෙ නිජ්ඣපයෙ පජානං, සොතාවධානූපනිසූපපන්නෙ.</div>
                </div>
                <div class="paragraph" para="325">
                    <span class="paranum">325</span>
                    <div class="gatha"> තස්මා හවෙ සප්පුරිසං භජෙථ, මෙධාවිනඤ්චෙව බහුස්සුතඤ්ච;</div>
                    <div class="gathalast">අඤ්ඤාය අත්ථං පටිපජ්ජමානො, විඤ්ඤාතධම්මො ස සුඛං 
                        <span class="note">(සො සුඛං (සී.))</span> ලභෙථාති.
                    </div>
                </div>
            </div>
            <div class="centre ct_sutta ending">නාවාසුත්තං අට්ඨමං නිට්ඨිතං.</div>
        </div>
        <div class="subhead ct_sutta" node-id="41119">
            <span class="subhead ct_sutta">9. කිංසීලසුත්තං</span>
            <div class="subhead-contents">
                <div class="paragraph" para="326">
                    <span class="paranum">326</span>
                    <div class="gatha"> ‘‘කිංසීලො 
                        <pb ed="M" n="0.0327"/> කිංසමාචාරො, කානි කම්මානි බ්‍රූහයං;
                    </div>
                    <div class="gathalast">නරො සම්මා නිවිට්ඨස්ස, උත්තමත්ථඤ්ච පාපුණෙ’’.</div>
                </div>
                <div class="paragraph" para="327">
                    <span class="paranum">327</span>
                    <div class="gatha"> ‘‘වුඩ්ඪාපචායී අනුසූයකො සියා, කාලඤ්ඤූ 
                        <pb ed="T" n="0.0388"/>
                        <span class="note">(කාලඤ්ඤු (සී. ස්‍යා.))</span> චස්ස ගරූනං 
                        <span class="note">(ගරූනං (සී.))</span> දස්සනාය;
                    </div>
                    <div class="gathalast">ධම්මිං කථං එරයිතං ඛණඤ්ඤූ, සුණෙය්‍ය සක්කච්ච සුභාසිතානි.</div>
                </div>
                <div class="paragraph" para="328">
                    <span class="paranum">328</span>
                    <div class="gatha"> ‘‘කාලෙන ගච්ඡෙ ගරූනං සකාසං, ථම්භං නිරංකත්වා 
                        <span class="note">(නිරාකත්වා (?) නි + ආ + කර + ත්වා)</span> නිවාතවුත්ති;
                    </div>
                    <div class="gathalast">අත්ථං 
                        <pb ed="P" n="0.0057"/> ධම්මං සංයමං බ්‍රහ්මචරියං, අනුස්සරෙ චෙව සමාචරෙ ච.
                    </div>
                </div>
                <div class="paragraph" para="329">
                    <span class="paranum">329</span>
                    <div class="gatha"> ‘‘ධම්මාරාමො ධම්මරතො, ධම්මෙ ඨිතො ධම්මවිනිච්ඡයඤ්ඤූ;</div>
                    <div class="gathalast">නෙවාචරෙ ධම්මසන්දොසවාදං, තච්ඡෙහි නීයෙථ සුභාසිතෙහි.</div>
                </div>
                <div class="paragraph" para="330">
                    <span class="paranum">330</span>
                    <div class="gatha"> ‘‘හස්සං ජප්පං පරිදෙවං පදොසං, මායාකතං කුහනං ගිද්ධි මානං;</div>
                    <div class="gathalast">සාරම්භං කක්කසං කසාවඤ්ච මුච්ඡං 
                        <span class="note">(සාරම්භ කක්කස්ස කසාව මුච්ඡං (ස්‍යා. පී.))</span>, හිත්වා චරෙ වීතමදො ඨිතත්තො.
                    </div>
                </div>
                <div class="paragraph" para="331">
                    <span class="paranum">331</span>
                    <div class="gatha"> ‘‘විඤ්ඤාතසාරානි සුභාසිතානි, සුතඤ්ච විඤ්ඤාතසමාධිසාරං;</div>
                    <div class="gathalast">න තස්ස පඤ්ඤා ච සුතඤ්ච වඩ්ඪති, යො සාහසො හොති නරො පමත්තො.</div>
                </div>
                <div class="paragraph" para="332">
                    <span class="paranum">332</span>
                    <div class="gatha"> ‘‘ධම්මෙ 
                        <pb ed="M" n="0.0328"/>
                        <pb ed="V" n="0.0133"/> ච යෙ අරියපවෙදිතෙ රතා,
                    </div>
                    <div class="gatha">අනුත්තරා 
                        <pb ed="T" n="0.0389"/> තෙ වචසා මනසා කම්මුනා ච;
                    </div>
                    <div class="gatha">තෙ සන්තිසොරච්චසමාධිසණ්ඨිතා,</div>
                    <div class="gathalast">සුතස්ස පඤ්ඤාය ච සාරමජ්ඣගූ’’ති.</div>
                </div>
            </div>
            <div class="centre ct_sutta ending">කිංසීලසුත්තං නවමං නිට්ඨිතං.</div>
        </div>
        <div class="subhead ct_sutta" node-id="411110">
            <span class="subhead ct_sutta">10. උට්ඨානසුත්තං</span>
            <div class="subhead-contents">
                <div class="paragraph" para="333">
                    <span class="paranum">333</span>
                    <div class="gatha"> උට්ඨහථ නිසීදථ, කො අත්ථො සුපිතෙන වො;</div>
                    <div class="gathalast">ආතුරානඤ්හි කා නිද්දා, සල්ලවිද්ධාන රුප්පතං.</div>
                </div>
                <div class="paragraph" para="334">
                    <span class="paranum">334</span>
                    <div class="gatha"> උට්ඨහථ 
                        <pb ed="P" n="0.0058"/> නිසීදථ, දළ්හං සික්ඛථ සන්තියා;
                    </div>
                    <div class="gathalast">මා වො පමත්තෙ විඤ්ඤාය, මච්චුරාජා අමොහයිත්ථ වසානුගෙ.</div>
                </div>
                <div class="paragraph" para="335">
                    <span class="paranum">335</span>
                    <div class="gatha"> යාය දෙවා මනුස්සා ච, සිතා තිට්ඨන්ති අත්ථිකා;</div>
                    <div class="gatha">තරථෙතං විසත්තිකං, ඛණො වො 
                        <span class="note">(ඛණො වෙ (පී. ක.))</span> මා උපච්චගා;
                    </div>
                    <div class="gathalast">ඛණාතීතා හි සොචන්ති, නිරයම්හි සමප්පිතා.</div>
                </div>
                <div class="paragraph" para="336">
                    <span class="paranum">336</span>
                    <div class="gatha"> පමාදො රජො පමාදො, පමාදානුපතිතො රජො;</div>
                    <div class="gathalast">අප්පමාදෙන විජ්ජාය, අබ්බහෙ 
                        <span class="note">(අබ්බූළ්හෙ (ස්‍යා. පී.), අබ්බුහෙ (ක. අට්ඨ.))</span> සල්ලමත්තනොති.
                    </div>
                </div>
            </div>
            <div class="centre ct_sutta ending">උට්ඨානසුත්තං දසමං නිට්ඨිතං.</div>
        </div>
        <div class="subhead ct_sutta" node-id="411111">
            <span class="subhead ct_sutta">11. රාහුලසුත්තං</span>
            <div class="subhead-contents">
                <div class="paragraph" para="337">
                    <span class="paranum">337</span>
                    <div class="gatha"> ‘‘කච්චි 
                        <pb ed="V" n="0.0134"/>
                        <pb ed="T" n="0.0390"/> අභිණ්හසංවාසා, නාවජානාසි පණ්ඩිතං;
                    </div>
                    <div class="gathalast">උක්කාධාරො 
                        <span class="note">(ඔක්කාධාරො (ස්‍යා. ක.))</span> මනුස්සානං, කච්චි අපචිතො තයා’’ 
                        <span class="note">(තව (සී. අට්ඨ.))</span>.
                    </div>
                </div>
                <div class="paragraph" para="338">
                    <span class="paranum">338</span>
                    <div class="gatha"> ‘‘නාහං අභිණ්හසංවාසා, අවජානාමි පණ්ඩිතං;</div>
                    <div class="gathalast">උක්කාධාරො මනුස්සානං, නිච්චං අපචිතො මයා’’.</div>
                </div>
                <div class="paragraph" para="339">
                    <span class="paranum">339</span>
                    <div class="gatha"> ‘‘පඤ්ච 
                        <pb ed="M" n="0.0329"/> කාමගුණෙ හිත්වා, පියරූපෙ මනොරමෙ;
                    </div>
                    <div class="gathalast">සද්ධාය ඝරා නික්ඛම්ම, දුක්ඛස්සන්තකරො භව.</div>
                </div>
                <div class="paragraph" para="340">
                    <span class="paranum">340</span>
                    <div class="gatha"> ‘‘මිත්තෙ භජස්සු කල්‍යාණෙ, පන්තඤ්ච සයනාසනං;</div>
                    <div class="gathalast">විවිත්තං අප්පනිග්ඝොසං, මත්තඤ්ඤූ හොහි භොජනෙ.</div>
                </div>
                <div class="paragraph" para="341">
                    <span class="paranum">341</span>
                    <div class="gatha"> ‘‘චීවරෙ 
                        <pb ed="P" n="0.0059"/> පිණ්ඩපාතෙ ච, පච්චයෙ සයනාසනෙ;
                    </div>
                    <div class="gathalast">එතෙසු තණ්හං මාකාසි, මා ලොකං පුනරාගමි.</div>
                </div>
                <div class="paragraph" para="342">
                    <span class="paranum">342</span>
                    <div class="gatha"> ‘‘සංවුතො පාතිමොක්ඛස්මිං, ඉන්ද්‍රියෙසු ච පඤ්චසු;</div>
                    <div class="gathalast">සති කායගතාත්‍යත්ථු, නිබ්බිදාබහුලො භව.</div>
                </div>
                <div class="paragraph" para="343">
                    <span class="paranum">343</span>
                    <div class="gatha"> ‘‘නිමිත්තං පරිවජ්ජෙහි, සුභං රාගූපසඤ්හිතං;</div>
                    <div class="gathalast">අසුභාය චිත්තං භාවෙහි, එකග්ගං සුසමාහිතං.</div>
                </div>
                <div class="paragraph" para="344">
                    <span class="paranum">344</span>
                    <div class="gatha"> ‘‘අනිමිත්තඤ්ච භාවෙහි, මානානුසයමුජ්ජහ;</div>
                    <div class="gathalast">තතො මානාභිසමයා, උපසන්තො චරිස්සතී’’ති.</div>
                </div>
                <div class="paragraph" para="">
                    <div class="bodytext">ඉත්ථං සුදං භගවා ආයස්මන්තං රාහුලං ඉමාහි ගාථාහි අභිණ්හං ඔවදතීති.</div>
                </div>
            </div>
            <div class="centre ct_sutta ending">රාහුලසුත්තං එකාදසමං නිට්ඨිතං.</div>
        </div>
        <div class="subhead ct_sutta" node-id="411112">
            <span class="subhead ct_sutta">12. නිග්‍රොධකප්පසුත්තං</span>
            <div class="subhead-contents">
                <div class="paragraph" para="">
                    <div class="bodytext">එවං 
                        <pb ed="V" n="0.0135"/>
                        <pb ed="T" n="0.0391"/> මෙ සුතං - එකං සමයං භගවා ආළවියං විහරති අග්ගාළවෙ චෙතියෙ. තෙන ඛො පන සමයෙන ආයස්මතො වඞ්ගීසස්ස උපජ්ඣායො නිග්‍රොධකප්පො නාම ථෙරො අග්ගාළවෙ චෙතියෙ අචිරපරිනිබ්බුතො හොති. අථ ඛො ආයස්මතො වඞ්ගීසස්ස රහොගතස්ස පටිසල්ලීනස්ස එවං චෙතසො පරිවිතක්කො උදපාදි - ‘‘පරිනිබ්බුතො නු ඛො මෙ උපජ්ඣායො උදාහු නො පරිනිබ්බුතො’’ති? අථ ඛො ආයස්මා වඞ්ගීසො සායන්හසමයං පටිසල්ලානා වුට්ඨිතො යෙන භගවා තෙනුපසඞ්කමි; උපසඞ්කමිත්වා භගවන්තං අභිවාදෙත්වා එකමන්තං 
                        <pb ed="P" n="0.0060"/> නිසීදි. එකමන්තං නිසින්නො ඛො ආයස්මා වඞ්ගීසො භගවන්තං එතදවොච - ‘‘ඉධ මය්හං, භන්තෙ, රහොගතස්ස පටිසල්ලීනස්ස එවං චෙතසො පරිවිතක්කො උදපාදි - ‘පරිනිබ්බුතො 
                        <pb ed="M" n="0.0330"/> නු ඛො මෙ උපජ්ඣායො, උදාහු නො පරිනබ්බුතො’’’ති. අථ ඛො ආයස්මා වඞ්ගීසො උට්ඨායාසනා එකංසං චීවරං කත්වා යෙන භගවා තෙනඤ්ජලිං පණාමෙත්වා භගවන්තං ගාථාය අජ්ඣභාසි -
                    </div>
                </div>
                <div class="paragraph" para="345">
                    <span class="paranum">345</span>
                    <div class="gatha"> ‘‘පුච්ඡාම 
                        <span class="note">(පුච්ඡාමි (ක.))</span> සත්ථාරමනොමපඤ්ඤං, දිට්ඨෙව ධම්මෙ යො විචිකිච්ඡානං ඡෙත්තා;
                    </div>
                    <div class="gathalast">අග්ගාළවෙ කාලමකාසි භික්ඛු, ඤාතො යසස්සී අභිනිබ්බුතත්තො.</div>
                </div>
                <div class="paragraph" para="346">
                    <span class="paranum">346</span>
                    <div class="gatha"> ‘‘නිග්‍රොධකප්පො 
                        <pb ed="T" n="0.0392"/> ඉති තස්ස නාමං, තයා කතං භගවා බ්‍රාහ්මණස්ස;
                    </div>
                    <div class="gathalast">සො තං නමස්සං අචරි මුත්‍යපෙක්ඛො, ආරද්ධවීරියො දළ්හධම්මදස්සී.</div>
                </div>
                <div class="paragraph" para="347">
                    <span class="paranum">347</span>
                    <div class="gatha"> ‘‘තං සාවකං සක්‍ය 
                        <span class="note">(සක්ක (සී. ස්‍යා. පී.))</span> මයම්පි සබ්බෙ, අඤ්ඤාතුමිච්ඡාම සමන්තචක්ඛු;
                    </div>
                    <div class="gathalast">සමවට්ඨිතා නො සවනාය සොතා, තුවං නො සත්ථා ත්වමනුත්තරොසි.</div>
                </div>
                <div class="paragraph" para="348">
                    <span class="paranum">348</span>
                    <div class="gatha"> ‘‘ඡින්දෙව නො විචිකිච්ඡං බ්‍රූහි මෙතං, පරිනිබ්බුතං වෙදය භූරිපඤ්ඤ;</div>
                    <div class="gathalast">මජ්ඣෙව 
                        <span class="note">(මජ්ඣෙ ච (ස්‍යා. ක.))</span> නො භාස සමන්තචක්ඛු, සක්කොව දෙවාන සහස්සනෙත්තො.
                    </div>
                </div>
                <div class="paragraph" para="349">
                    <span class="paranum">349</span>
                    <div class="gatha"> ‘‘යෙ කෙචි ගන්ථා ඉධ මොහමග්ගා, අඤ්ඤාණපක්ඛා විචිකිච්ඡඨානා;</div>
                    <div class="gathalast">තථාගතං 
                        <pb ed="P" n="0.0061"/> පත්වා න තෙ භවන්ති, චක්ඛුඤ්හි එතං පරමං නරානං.
                    </div>
                </div>
                <div class="paragraph" para="350">
                    <span class="paranum">350</span>
                    <div class="gatha"> ‘‘නො 
                        <pb ed="V" n="0.0136"/> චෙ හි ජාතු පුරිසො කිලෙසෙ, වාතො යථා අබ්භධනං විහානෙ;
                    </div>
                    <div class="gathalast">තමොවස්ස නිවුතො සබ්බලොකො, න 
                        <pb ed="T" n="0.0393"/> ජොතිමන්තොපි නරා තපෙය්‍යුං.
                    </div>
                </div>
                <div class="paragraph" para="351">
                    <span class="paranum">351</span>
                    <div class="gatha"> ‘‘ධීරා 
                        <pb ed="M" n="0.0331"/> ච පජ්ජොතකරා භවන්ති, තං තං අහං වීර 
                        <span class="note">(ධීර (සී. ස්‍යා.))</span> තථෙව මඤ්ඤෙ;
                    </div>
                    <div class="gathalast">විපස්සිනං ජානමුපාගමුම්හා 
                        <span class="note">(ජානමුපගමම්හා (සී. ස්‍යා.))</span>, පරිසාසු නො ආවිකරොහි කප්පං.
                    </div>
                </div>
                <div class="paragraph" para="352">
                    <span class="paranum">352</span>
                    <div class="gatha"> ‘‘ඛිප්පං ගිරං එරය වග්ගු වග්ගුං, හංසොව පග්ගය්හ සණිකං 
                        <span class="note">(සණිං (ස්‍යා. පී.))</span> නිකූජ;
                    </div>
                    <div class="gathalast">බින්දුස්සරෙන සුවිකප්පිතෙන, සබ්බෙව තෙ උජ්ජුගතා සුණොම.</div>
                </div>
                <div class="paragraph" para="353">
                    <span class="paranum">353</span>
                    <div class="gatha"> ‘‘පහීනජාතිමරණං අසෙසං, නිග්ගය්හ ධොනං 
                        <span class="note">(ධොතං (සී.))</span> වදෙස්සාමි ධම්මං;
                    </div>
                    <div class="gathalast">න කාමකාරො හි පුථුජ්ජනානං, සඞ්ඛෙය්‍යකාරො ච 
                        <span class="note">(සඞ්ඛය්‍යකාරොව (ක.))</span> තථාගතානං.
                    </div>
                </div>
                <div class="paragraph" para="354">
                    <span class="paranum">354</span>
                    <div class="gatha"> ‘‘සම්පන්නවෙය්‍යාකරණං තවෙදං, සමුජ්ජුපඤ්ඤස්ස 
                        <span class="note">(සමුජ්ජපඤ්ඤස්ස (ස්‍යා. ක.))</span> සමුග්ගහීතං;
                    </div>
                    <div class="gathalast">අයමඤ්ජලී පච්ඡිමො සුප්පණාමිතො, මා මොහයී ජානමනොමපඤ්ඤ.</div>
                </div>
                <div class="paragraph" para="355">
                    <span class="paranum">355</span>
                    <div class="gatha"> ‘‘පරොවරං 
                        <span class="note">(වරාවරං (කත්ථචි))</span> අරියධම්මං විදිත්වා, මා මොහයී ජානමනොමවීර;
                    </div>
                    <div class="gathalast">වාරිං යථා 
                        <pb ed="P" n="0.0062"/> ඝම්මනි ඝම්මතත්තො, වාචාභිකඞ්ඛාමි 
                        <pb ed="T" n="0.0394"/> සුතං පවස්ස 
                        <span class="note">(සුතස්ස වස්ස (ස්‍යා.))</span>.
                    </div>
                </div>
                <div class="paragraph" para="356">
                    <span class="paranum">356</span>
                    <div class="gatha"> ‘‘යදත්ථිකං 
                        <span class="note">(යදත්ථියං (පී.), යදත්ථිතං (ක.))</span> බ්‍රහ්මචරියං අචරී, කප්පායනො කච්චිස්ස තං අමොඝං;
                    </div>
                    <div class="gathalast">නිබ්බායි සො ආදු සඋපාදිසෙසො, යථා විමුත්තො අහු තං සුණොම’’.</div>
                </div>
                <div class="paragraph" para="357">
                    <span class="paranum">357</span>
                    <div class="gatha"> ‘‘අච්ඡෙච්ඡි 
                        <pb ed="M" n="0.0332"/>
                        <span class="note">(අඡෙජ්ජි (ක.))</span> තණ්හං ඉධ නාමරූපෙ, (ඉති භගවා)
                    </div>
                    <div class="gatha">කණ්හස්ස 
                        <span class="note">(තණ්හාය (ක.))</span> සොතං දීඝරත්තානුසයිතං;
                    </div>
                    <div class="gatha">අතාරි ජාතිං මරණං අසෙසං,’’</div>
                    <div class="gathalast">ඉච්චබ්‍රවී භගවා පඤ්චසෙට්ඨො.</div>
                </div>
                <div class="paragraph" para="358">
                    <span class="paranum">358</span>
                    <div class="gatha"> ‘‘එස සුත්වා පසීදාමි, වචො තෙ ඉසිසත්තම;</div>
                    <div class="gathalast">අමොඝං කිර මෙ පුට්ඨං, න මං වඤ්චෙසි බ්‍රාහ්මණො.</div>
                </div>
                <div class="paragraph" para="359">
                    <span class="paranum">359</span>
                    <div class="gatha"> ‘‘යථාවාදී 
                        <pb ed="V" n="0.0137"/> තථාකාරී, අහු බුද්ධස්ස සාවකො;
                    </div>
                    <div class="gathalast">අච්ඡිදා මච්චුනො ජාලං, තතං මායාවිනො දළ්හං.</div>
                </div>
                <div class="paragraph" para="360">
                    <span class="paranum">360</span>
                    <div class="gatha"> ‘‘අද්දසා භගවා ආදිං, උපාදානස්ස කප්පියො;</div>
                    <div class="gathalast">අච්චගා වත කප්පායනො, මච්චුධෙය්‍යං සුදුත්තර’’න්ති.</div>
                </div>
            </div>
            <div class="centre ct_sutta ending">නිග්‍රොධකප්පසුත්තං ද්වාදසමං නිට්ඨිතං.</div>
        </div>
        <div class="subhead ct_sutta" node-id="411113">
            <span class="subhead ct_sutta">13. සම්මාපරිබ්බාජනීයසුත්තං</span>
            <div class="subhead-contents">
                <div class="paragraph" para="361">
                    <span class="paranum">361</span>
                    <div class="gatha"> ‘‘පුච්ඡාමි 
                        <pb ed="P" n="0.0063"/>
                        <pb ed="T" n="0.0395"/> මුනිං පහූතපඤ්ඤං,
                    </div>
                    <div class="gatha">තිණ්ණං පාරඞ්ගතං පරිනිබ්බුතං ඨිතත්තං;</div>
                    <div class="gatha">නික්ඛම්ම ඝරා පනුජ්ජ කාමෙ, කථං භික්ඛු</div>
                    <div class="gathalast">සම්මා සො ලොකෙ පරිබ්බජෙය්‍ය’’.</div>
                </div>
                <div class="paragraph" para="362">
                    <span class="paranum">362</span>
                    <div class="gatha"> ‘‘යස්ස මඞ්ගලා සමූහතා, (ඉති භගවා)</div>
                    <div class="gatha">උප්පාතා සුපිනා ච ලක්ඛණා ච;</div>
                    <div class="gatha">සො මඞ්ගලදොසවිප්පහීනො,</div>
                    <div class="gathalast">සම්මා සො ලොකෙ පරිබ්බජෙය්‍ය.</div>
                </div>
                <div class="paragraph" para="363">
                    <span class="paranum">363</span>
                    <div class="gatha"> ‘‘රාගං විනයෙථ මානුසෙසු, දිබ්බෙසු කාමෙසු චාපි භික්ඛු;</div>
                    <div class="gathalast">අතික්කම්ම භවං සමෙච්ච ධම්මං, සම්මා සො ලොකෙ පරිබ්බජෙය්‍ය.</div>
                </div>
                <div class="paragraph" para="364">
                    <span class="paranum">364</span>
                    <div class="gatha"> ‘‘විපිට්ඨිකත්වාන 
                        <pb ed="M" n="0.0333"/> පෙසුණානි, කොධං කදරියං ජහෙය්‍ය භික්ඛු;
                    </div>
                    <div class="gathalast">අනුරොධවිරොධවිප්පහීනො, සම්මා සො ලොකෙ පරිබ්බජෙය්‍ය.</div>
                </div>
                <div class="paragraph" para="365">
                    <span class="paranum">365</span>
                    <div class="gatha"> ‘‘හිත්වාන 
                        <pb ed="T" n="0.0396"/> පියඤ්ච අප්පියඤ්ච, අනුපාදාය අනිස්සිතො කුහිඤ්චි;
                    </div>
                    <div class="gathalast">සංයොජනියෙහි විප්පමුත්තො, සම්මා සො ලොකෙ පරිබ්බජෙය්‍ය.</div>
                </div>
                <div class="paragraph" para="366">
                    <span class="paranum">366</span>
                    <div class="gatha"> ‘‘න 
                        <pb ed="V" n="0.0138"/> සො උපධීසු සාරමෙති, ආදානෙසු විනෙය්‍ය ඡන්දරාගං;
                    </div>
                    <div class="gathalast">සො අනිස්සිතො අනඤ්ඤනෙය්‍යො, සම්මා සො ලොකෙ පරිබ්බජෙය්‍ය.</div>
                </div>
                <div class="paragraph" para="367">
                    <span class="paranum">367</span>
                    <div class="gatha"> ‘‘වචසා 
                        <pb ed="P" n="0.0064"/> මනසා ච කම්මුනා ච, අවිරුද්ධො සම්මා විදිත්වා ධම්මං;
                    </div>
                    <div class="gathalast">නිබ්බානපදාභිපත්ථයානො, සම්මා සො ලොකෙ පරිබ්බජෙය්‍ය.</div>
                </div>
                <div class="paragraph" para="368">
                    <span class="paranum">368</span>
                    <div class="gatha"> ‘‘යො වන්දති මන්ති නුණ්ණමෙය්‍ය 
                        <span class="note">(නුන්නමෙය්‍ය (?))</span>, අක්කුට්ඨොපි න සන්ධියෙථ භික්ඛු;
                    </div>
                    <div class="gathalast">ලද්ධා පරභොජනං න මජ්ජෙ, සම්මා සො ලොකෙ පරිබ්බජෙය්‍ය.</div>
                </div>
                <div class="paragraph" para="369">
                    <span class="paranum">369</span>
                    <div class="gatha"> ‘‘ලොභඤ්ච භවඤ්ච විප්පහාය, විරතො ඡෙදනබන්ධනා ච 
                        <span class="note">(ඡෙදනබන්ධනතො (සී. ස්‍යා.))</span> භික්ඛු;
                    </div>
                    <div class="gathalast">සො තිණ්ණකථංකථො විසල්ලො, සම්මා සො ලොකෙ පරිබ්බජෙය්‍ය.</div>
                </div>
                <div class="paragraph" para="370">
                    <span class="paranum">370</span>
                    <div class="gatha"> ‘‘සාරුප්පං 
                        <pb ed="T" n="0.0397"/> අත්තනො විදිත්වා, නො ච භික්ඛු හිංසෙය්‍ය කඤ්චි ලොකෙ;
                    </div>
                    <div class="gathalast">යථා තථියං විදිත්වා ධම්මං, සම්මා සො ලොකෙ පරිබ්බජෙය්‍ය.</div>
                </div>
                <div class="paragraph" para="371">
                    <span class="paranum">371</span>
                    <div class="gatha"> ‘‘යස්සානුසයා 
                        <pb ed="M" n="0.0334"/> න සන්ති කෙචි, මූලා ච 
                        <span class="note">(මූලා (සී. ස්‍යා.))</span> අකුසලා සමූහතාසෙ;
                    </div>
                    <div class="gathalast">සො නිරාසො 
                        <span class="note">(නිරාසයො (සී.), නිරාසසො (ස්‍යා.))</span> අනාසිසානො 
                        <span class="note">(අනාසයානො (සී. පී.), අනාසසානො (ස්‍යා.))</span>, සම්මා සො ලොකෙ පරිබ්බජෙය්‍ය.
                    </div>
                </div>
                <div class="paragraph" para="372">
                    <span class="paranum">372</span>
                    <div class="gatha"> ‘‘ආසවඛීණො 
                        <pb ed="P" n="0.0065"/> පහීනමානො, සබ්බං රාගපථං උපාතිවත්තො;
                    </div>
                    <div class="gathalast">දන්තො පරිනිබ්බුතො ඨිතත්තො, සම්මා සො ලොකෙ පරිබ්බජෙය්‍ය.</div>
                </div>
                <div class="paragraph" para="373">
                    <span class="paranum">373</span>
                    <div class="gatha"> ‘‘සද්ධො සුතවා නියාමදස්සී, වග්ගගතෙසු න වග්ගසාරි ධීරො;</div>
                    <div class="gathalast">ලොභං දොසං විනෙය්‍ය පටිඝං, සම්මා සො ලොකෙ පරිබ්බජෙය්‍ය.</div>
                </div>
                <div class="paragraph" para="374">
                    <span class="paranum">374</span>
                    <div class="gatha"> ‘‘සංසුද්ධජිනො විවට්ටච්ඡදො, ධම්මෙසු වසී පාරගූ අනෙජො;</div>
                    <div class="gathalast">සඞ්ඛාරනිරොධඤාණකුසලො 
                        <pb ed="T" n="0.0398"/>, සම්මා සො ලොකෙ පරිබ්බජෙය්‍ය.
                    </div>
                </div>
                <div class="paragraph" para="375">
                    <span class="paranum">375</span>
                    <div class="gatha"> ‘‘අතීතෙසු අනාගතෙසු චාපි, කප්පාතීතො අතිච්චසුද්ධිපඤ්ඤො;</div>
                    <div class="gathalast">සබ්බායතනෙහි විප්පමුත්තො, සම්මා සො ලොකෙ පරිබ්බජෙය්‍ය.</div>
                </div>
                <div class="paragraph" para="376">
                    <span class="paranum">376</span>
                    <div class="gatha"> ‘‘අඤ්ඤාය 
                        <pb ed="V" n="0.0139"/> පදං සමෙච්ච ධම්මං, විවටං දිස්වාන පහානමාසවානං;
                    </div>
                    <div class="gathalast">සබ්බුපධීනං පරික්ඛයානො 
                        <span class="note">(පරික්ඛයා (පී.))</span>, සම්මා සො ලොකෙ පරිබ්බජෙය්‍ය’’.
                    </div>
                </div>
                <div class="paragraph" para="377">
                    <span class="paranum">377</span>
                    <div class="gatha"> ‘‘අද්ධා 
                        <pb ed="M" n="0.0335"/> හි භගවා තථෙව එතං, යො සො එවංවිහාරී දන්තො භික්ඛු;
                    </div>
                    <div class="gathalast">සබ්බසංයොජනයොගවීතිවත්තො 
                        <pb ed="P" n="0.0066"/>
                        <span class="note">(සබ්බසංයොජනියෙ ච වීතිවත්තො (සී. ස්‍යා. පී.))</span>, සම්මා සො ලොකෙ පරිබ්බජෙය්‍යා’’ති.
                    </div>
                </div>
            </div>
            <div class="centre ct_sutta ending">සම්මාපරිබ්බාජනීයසුත්තං තෙරසමං නිට්ඨිතං.</div>
        </div>
        <div class="subhead ct_sutta" node-id="411114">
            <span class="subhead ct_sutta">14. ධම්මිකසුත්තං</span>
            <div class="subhead-contents">
                <div class="paragraph" para="">
                    <div class="bodytext">එවං මෙ සුතං - එකං සමයං භගවා සාවත්ථියං විහරති ජෙතවනෙ අනාථපිණ්ඩිකස්ස ආරාමෙ. අථ ඛො ධම්මිකො උපාසකො 
                        <pb ed="T" n="0.0399"/> පඤ්චහි උපාසකසතෙහි සද්ධිං යෙන භගවා තෙනුපසඞ්කමි; උපසඞ්කමිත්වා භගවන්තං අභිවාදෙත්වා එකමන්තං නිසීදි. එකමන්තං නිසින්නො ඛො ධම්මිකො උපාසකො භගවන්තං ගාථාහි අජ්ඣභාසි -
                    </div>
                </div>
                <div class="paragraph" para="378">
                    <span class="paranum">378</span>
                    <div class="gatha"> ‘‘පුච්ඡාමි තං ගොතම භූරිපඤ්ඤ, කථංකරො සාවකො සාධු හොති;</div>
                    <div class="gathalast">යො වා අගාරා අනගාරමෙති, අගාරිනො වා පනුපාසකාසෙ.</div>
                </div>
                <div class="paragraph" para="379">
                    <span class="paranum">379</span>
                    <div class="gatha"> ‘‘තුවඤ්හි ලොකස්ස සදෙවකස්ස, ගතිං පජානාසි පරායණඤ්ච;</div>
                    <div class="gathalast">න චත්ථි තුල්‍යො නිපුණත්ථදස්සී, තුවඤ්හි බුද්ධං පවරං වදන්ති.</div>
                </div>
                <div class="paragraph" para="380">
                    <span class="paranum">380</span>
                    <div class="gatha"> ‘‘සබ්බං තුවං ඤාණමවෙච්ච ධම්මං, පකාසෙසි සත්තෙ අනුකම්පමානො;</div>
                    <div class="gathalast">විවට්ටච්ඡදොසි සමන්තචක්ඛු, විරොචසි විමලො සබ්බලොකෙ.</div>
                </div>
                <div class="paragraph" para="381">
                    <span class="paranum">381</span>
                    <div class="gatha"> ‘‘ආගඤ්ඡි 
                        <pb ed="P" n="0.0067"/> තෙ සන්තිකෙ නාගරාජා, එරාවණො නාම ජිනොති සුත්වා;
                    </div>
                    <div class="gathalast">සොපි තයා මන්තයිත්වාජ්ඣගමා, සාධූති සුත්වාන පතීතරූපො.</div>
                </div>
                <div class="paragraph" para="382">
                    <span class="paranum">382</span>
                    <div class="gatha"> ‘‘රාජාපි 
                        <pb ed="M" n="0.0336"/>
                        <pb ed="V" n="0.0140"/>
                        <pb ed="T" n="0.0400"/> තං වෙස්සවණො කුවෙරො, උපෙති ධම්මං පරිපුච්ඡමානො;
                    </div>
                    <div class="gathalast">තස්සාපි ත්වං පුච්ඡිතො බ්‍රූසි ධීර, සො චාපි සුත්වාන පතීතරූපො.</div>
                </div>
                <div class="paragraph" para="383">
                    <span class="paranum">383</span>
                    <div class="gatha"> ‘‘යෙ කෙචිමෙ තිත්ථියා වාදසීලා, ආජීවකා වා යදි වා නිගණ්ඨා;</div>
                    <div class="gathalast">පඤ්ඤාය තං නාතිතරන්ති සබ්බෙ, ඨිතො වජන්තං විය සීඝගාමිං.</div>
                </div>
                <div class="paragraph" para="384">
                    <span class="paranum">384</span>
                    <div class="gatha"> ‘‘යෙ කෙචිමෙ බ්‍රාහ්මණා වාදසීලා, වුද්ධා චාපි බ්‍රාහ්මණා සන්ති කෙචි;</div>
                    <div class="gathalast">සබ්බෙ තයි අත්ථබද්ධා භවන්ති, යෙ චාපි අඤ්ඤෙ වාදිනො මඤ්ඤමානා.</div>
                </div>
                <div class="paragraph" para="385">
                    <span class="paranum">385</span>
                    <div class="gatha"> ‘‘අයඤ්හි ධම්මො නිපුණො සුඛො ච, යොයං තයා භගවා සුප්පවුත්තො;</div>
                    <div class="gathalast">තමෙව සබ්බෙපි 
                        <span class="note">(සබ්බෙ මයං (ස්‍යා.))</span> සුස්සූසමානා, තං නො වද පුච්ඡිතො බුද්ධසෙට්ඨ.
                    </div>
                </div>
                <div class="paragraph" para="386">
                    <span class="paranum">386</span>
                    <div class="gatha"> ‘‘සබ්බෙපි මෙ භික්ඛවො සන්නිසින්නා, උපාසකා චාපි තථෙව සොතුං;</div>
                    <div class="gathalast">සුණන්තු ධම්මං විමලෙනානුබුද්ධං, සුභාසිතං 
                        <pb ed="T" n="0.0401"/> වාසවස්සෙව දෙවා’’.
                    </div>
                </div>
                <div class="paragraph" para="387">
                    <span class="paranum">387</span>
                    <div class="gatha"> ‘‘සුණාථ මෙ භික්ඛවො සාවයාමි වො, ධම්මං ධුතං තඤ්ච චරාථ සබ්බෙ;</div>
                    <div class="gathalast">ඉරියාපථං 
                        <pb ed="P" n="0.0068"/> පබ්බජිතානුලොමිකං, සෙවෙථ නං අත්ථදසො මුතීමා.
                    </div>
                </div>
                <div class="paragraph" para="388">
                    <span class="paranum">388</span>
                    <div class="gatha"> ‘‘නො වෙ විකාලෙ විචරෙය්‍ය භික්ඛු, ගාමෙ ච පිණ්ඩාය චරෙය්‍ය කාලෙ;</div>
                    <div class="gathalast">අකාලචාරිඤ්හි සජන්ති සඞ්ගා, තස්මා විකාලෙ න චරන්ති බුද්ධා.</div>
                </div>
                <div class="paragraph" para="389">
                    <span class="paranum">389</span>
                    <div class="gatha"> ‘‘රූපා 
                        <pb ed="M" n="0.0337"/> ච සද්දා ච රසා ච ගන්ධා, ඵස්සා ච යෙ සම්මදයන්ති සත්තෙ;
                    </div>
                    <div class="gathalast">එතෙසු ධම්මෙසු විනෙය්‍ය ඡන්දං, කාලෙන සො පවිසෙ පාතරාසං.</div>
                </div>
                <div class="paragraph" para="390">
                    <span class="paranum">390</span>
                    <div class="gatha"> ‘‘පිණ්ඩඤ්ච භික්ඛු සමයෙන ලද්ධා, එකො පටික්කම්ම රහො නිසීදෙ;</div>
                    <div class="gathalast">අජ්ඣත්තචින්තී න මනො බහිද්ධා, නිච්ඡාරයෙ සඞ්ගහිතත්තභාවො.</div>
                </div>
                <div class="paragraph" para="391">
                    <span class="paranum">391</span>
                    <div class="gatha"> ‘‘සචෙපි සො සල්ලපෙ සාවකෙන, අඤ්ඤෙන වා කෙනචි භික්ඛුනා වා;</div>
                    <div class="gathalast">ධම්මං 
                        <pb ed="T" n="0.0402"/> පණීතං තමුදාහරෙය්‍ය, න පෙසුණං නොපි පරූපවාදං.
                    </div>
                </div>
                <div class="paragraph" para="392">
                    <span class="paranum">392</span>
                    <div class="gatha"> ‘‘වාදඤ්හි 
                        <pb ed="V" n="0.0141"/> එකෙ පටිසෙනියන්ති, න තෙ පසංසාම පරිත්තපඤ්ඤෙ;
                    </div>
                    <div class="gathalast">තතො තතො නෙ පසජන්ති සඞ්ගා, චිත්තඤ්හි තෙ තත්ථ ගමෙන්ති දූරෙ.</div>
                </div>
                <div class="paragraph" para="393">
                    <span class="paranum">393</span>
                    <div class="gatha"> ‘‘පිණ්ඩං විහාරං සයනාසනඤ්ච, ආපඤ්ච සඞ්ඝාටිරජූපවාහනං;</div>
                    <div class="gathalast">සුත්වාන ධම්මං සුගතෙන දෙසිතං, සඞ්ඛාය සෙවෙ වරපඤ්ඤසාවකො.</div>
                </div>
                <div class="paragraph" para="394">
                    <span class="paranum">394</span>
                    <div class="gatha"> ‘‘තස්මා හි පිණ්ඩෙ සයනාසනෙ ච, ආපෙ ච සඞ්ඝාටිරජූපවාහනෙ;</div>
                    <div class="gathalast">එතෙසු 
                        <pb ed="P" n="0.0069"/> ධම්මෙසු අනූපලිත්තො, භික්ඛු යථා පොක්ඛරෙ වාරිබින්දු.
                    </div>
                </div>
                <div class="paragraph" para="395">
                    <span class="paranum">395</span>
                    <div class="gatha"> ‘‘ගහට්ඨවත්තං පන වො වදාමි, යථාකරො සාවකො සාධු හොති;</div>
                    <div class="gathalast">න හෙස 
                        <span class="note">(න හෙසො (සී.))</span> ලබ්භා සපරිග්ගහෙන, ඵස්සෙතුං යො කෙවලො භික්ඛුධම්මො.
                    </div>
                </div>
                <div class="paragraph" para="396">
                    <span class="paranum">396</span>
                    <div class="gatha"> ‘‘පාණං 
                        <pb ed="M" n="0.0338"/> න හනෙ 
                        <span class="note">(න හානෙ (සී.))</span> න ච ඝාතයෙය්‍ය, න චානුජඤ්ඤා හනතං පරෙසං;
                    </div>
                    <div class="gathalast">සබ්බෙසු 
                        <pb ed="T" n="0.0403"/> භූතෙසු නිධාය දණ්ඩං, යෙ ථාවරා යෙ ච තසා සන්ති 
                        <span class="note">(තසන්ති (සී. පී.))</span> ලොකෙ.
                    </div>
                </div>
                <div class="paragraph" para="397">
                    <span class="paranum">397</span>
                    <div class="gatha"> ‘‘තතො අදින්නං පරිවජ්ජයෙය්‍ය, කිඤ්චි ක්වචි සාවකො බුජ්ඣමානො;</div>
                    <div class="gathalast">න හාරයෙ හරතං නානුජඤ්ඤා, සබ්බං අදින්නං පරිවජ්ජයෙය්‍ය.</div>
                </div>
                <div class="paragraph" para="398">
                    <span class="paranum">398</span>
                    <div class="gatha"> ‘‘අබ්‍රහ්මචරියං පරිවජ්ජයෙය්‍ය, අඞ්ගාරකාසුං ජලිතංව විඤ්ඤූ;</div>
                    <div class="gathalast">අසම්භුණන්තො පන බ්‍රහ්මචරියං, පරස්ස දාරං න අතික්කමෙය්‍ය.</div>
                </div>
                <div class="paragraph" para="399">
                    <span class="paranum">399</span>
                    <div class="gatha"> ‘‘සභග්ගතො වා පරිසග්ගතො වා, එකස්ස වෙකො 
                        <span class="note">(චෙතො (සී. ස්‍යා.))</span> න මුසා භණෙය්‍ය;
                    </div>
                    <div class="gathalast">න භාණයෙ භණතං නානුජඤ්ඤා, සබ්බං අභූතං පරිවජ්ජයෙය්‍ය.</div>
                </div>
                <div class="paragraph" para="400">
                    <span class="paranum">400</span>
                    <div class="gatha"> ‘‘මජ්ජඤ්ච පානං න සමාචරෙය්‍ය, ධම්මං ඉමං රොචයෙ යො ගහට්ඨො;</div>
                    <div class="gathalast">න පායයෙ පිවතං නානුජඤ්ඤා, උම්මාදනන්තං ඉති නං විදිත්වා.</div>
                </div>
                <div class="paragraph" para="401">
                    <span class="paranum">401</span>
                    <div class="gatha"> ‘‘මදා හි පාපානි කරොන්ති බාලා, කාරෙන්ති චඤ්ඤෙපි ජනෙ පමත්තෙ;</div>
                    <div class="gathalast">එතං 
                        <pb ed="P" n="0.0070"/>
                        <pb ed="T" n="0.0404"/> අපුඤ්ඤායතනං විවජ්ජයෙ, උම්මාදනං මොහනං බාලකන්තං.
                    </div>
                </div>
                <div class="paragraph" para="402">
                    <span class="paranum">402</span>
                    <div class="gatha"> ‘‘පාණං 
                        <pb ed="V" n="0.0142"/> න හනෙ න චාදින්නමාදියෙ, මුසා න භාසෙ න ච මජ්ජපො සියා;
                    </div>
                    <div class="gathalast">අබ්‍රහ්මචරියා විරමෙය්‍ය මෙථුනා, රත්තිං න භුඤ්ජෙය්‍ය විකාලභොජනං.</div>
                </div>
                <div class="paragraph" para="403">
                    <span class="paranum">403</span>
                    <div class="gatha"> ‘‘මාලං 
                        <pb ed="M" n="0.0339"/> න ධාරෙ න ච ගන්ධමාචරෙ, මඤ්චෙ ඡමායං ව සයෙථ සන්ථතෙ;
                    </div>
                    <div class="gathalast">එතඤ්හි අට්ඨඞ්ගිකමාහුපොසථං, බුද්ධෙන දුක්ඛන්තගුනා පකාසිතං.</div>
                </div>
                <div class="paragraph" para="404">
                    <span class="paranum">404</span>
                    <div class="gatha"> ‘‘තතො ච පක්ඛස්සුපවස්සුපොසථං, චාතුද්දසිං පඤ්චදසිඤ්ච අට්ඨමිං;</div>
                    <div class="gathalast">පාටිහාරියපක්ඛඤ්ච පසන්නමානසො, අට්ඨඞ්ගුපෙතං සුසමත්තරූපං.</div>
                </div>
                <div class="paragraph" para="405">
                    <span class="paranum">405</span>
                    <div class="gatha"> ‘‘තතො ච පාතො උපවුත්ථුපොසථො, අන්නෙන පානෙන ච භික්ඛුසඞ්ඝං;</div>
                    <div class="gathalast">පසන්නචිත්තො අනුමොදමානො, යථාරහං සංවිභජෙථ විඤ්ඤූ.</div>
                </div>
                <div class="paragraph" para="406">
                    <span class="paranum">406</span>
                    <div class="gatha"> ‘‘ධම්මෙන මාතාපිතරො භරෙය්‍ය, පයොජයෙ ධම්මිකං සො වණිජ්ජං;</div>
                    <div class="gathalast">එතං 
                        <pb ed="T" n="0.0405"/> ගිහී වත්තයමප්පමත්තො, සයම්පභෙ නාම උපෙති දෙවෙ’’ති.
                    </div>
                </div>
            </div>
            <div class="centre ct_sutta ending">ධම්මිකසුත්තං චුද්දසමං නිට්ඨිතං.</div>
        </div>
    </div>
    <div class="centre ct_vagga ending">චූළවග්ගො දුතියො නිට්ඨිතො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං 
            <pb ed="P" n="0.0071"/> -
        </div>
        <div class="ct_vagga gatha">රතනාමගන්ධො හිරි ච, මඞ්ගලං සූචිලොමෙන;</div>
        <div class="gathalast ct_vagga">ධම්මචරියඤ්ච බ්‍රාහ්මණො 
            <span class="note">(කපිලො බ්‍රාහ්මණොපි ච (ස්‍යා. ක.))</span>, නාවා කිංසීලමුට්ඨානං.
        </div>
        <div class="ct_vagga gatha">රාහුලො පුන කප්පො ච, පරිබ්බාජනියං තථා;</div>
        <div class="gathalast ct_vagga">ධම්මිකඤ්ච විදුනො ආහු, චූළවග්ගන්ති චුද්දසාති.</div>
    </div>
</div>
<!--<p rend="hangnum" n="274"><hi rend="paranum">274</hi><hi rend="dot">.</hi></p> removed duplicated hangnum-->