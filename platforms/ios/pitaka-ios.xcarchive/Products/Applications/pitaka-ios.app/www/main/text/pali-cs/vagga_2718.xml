<div class="chapter ct_vagga" node-id="27180">
    <span class="chapter ct_vagga">(9) 4. ධම්මවග්ගො</span>
    <div class="chapter-contents">
        <div class="paragraph" para="88">
            <span class="paranum">88</span>
            <div class="bodytext"> ‘‘ද්වෙමෙ 
                <pb ed="V" n="1.0100"/>, භික්ඛවෙ, ධම්මා. කතමෙ ද්වෙ? චෙතොවිමුත්ති ච පඤ්ඤාවිමුත්ති ච. ඉමෙ ඛො, භික්ඛවෙ, ද්වෙ ධම්මා’’ති.
            </div>
        </div>
        <div class="paragraph" para="89">
            <span class="paranum">89</span>
            <div class="bodytext"> ‘‘ද්වෙමෙ, භික්ඛවෙ, ධම්මා. කතමෙ ද්වෙ? පග්ගාහො ච අවික්ඛෙපො ච. ඉමෙ ඛො, භික්ඛවෙ, ද්වෙ ධම්මා’’ති.</div>
        </div>
        <div class="paragraph" para="90">
            <span class="paranum">90</span>
            <div class="bodytext"> ‘‘ද්වෙමෙ 
                <pb ed="M" n="1.0082"/>, භික්ඛවෙ, ධම්මා. කතමෙ ද්වෙ? නාමඤ්ච රූපඤ්ච. ඉමෙ ඛො, භික්ඛවෙ, ද්වෙ ධම්මා’’ති.
            </div>
        </div>
        <div class="paragraph" para="91">
            <span class="paranum">91</span>
            <div class="bodytext"> ‘‘ද්වෙමෙ, භික්ඛවෙ, ධම්මා. කතමෙ ද්වෙ? විජ්ජා ච විමුත්ති ච. ඉමෙ ඛො, භික්ඛවෙ, ද්වෙ ධම්මා’’ති.</div>
        </div>
        <div class="paragraph" para="92">
            <span class="paranum">92</span>
            <div class="bodytext"> ‘‘ද්වෙමෙ, භික්ඛවෙ, ධම්මා. කතමෙ ද්වෙ? භවදිට්ඨි ච විභවදිට්ඨි ච. ඉමෙ ඛො, භික්ඛවෙ, ද්වෙ ධම්මා’’ති.</div>
        </div>
        <div class="paragraph" para="93">
            <span class="paranum">93</span>
            <div class="bodytext"> ‘‘ද්වෙමෙ, භික්ඛවෙ, ධම්මා. කතමෙ ද්වෙ? අහිරිකඤ්ච අනොත්තප්පඤ්ච 
                <pb ed="T" n="1.0105"/>. ඉමෙ ඛො, භික්ඛවෙ, ද්වෙ ධම්මා’’ති.
            </div>
        </div>
        <div class="paragraph" para="94">
            <span class="paranum">94</span>
            <div class="bodytext"> ‘‘ද්වෙමෙ, භික්ඛවෙ, ධම්මා. කතමෙ ද්වෙ? හිරී ච ඔත්තප්පඤ්ච. ඉමෙ ඛො, භික්ඛවෙ, ද්වෙ ධම්මා’’ති.</div>
        </div>
        <div class="paragraph" para="95">
            <span class="paranum">95</span>
            <div class="bodytext"> ‘‘ද්වෙමෙ, භික්ඛවෙ, ධම්මා. කතමෙ ද්වෙ? දොවචස්සතා ච පාපමිත්තතා ච. ඉමෙ ඛො, භික්ඛවෙ, ද්වෙ ධම්මා’’ති.</div>
        </div>
        <div class="paragraph" para="96">
            <span class="paranum">96</span>
            <div class="bodytext"> ‘‘ද්වෙමෙ, භික්ඛවෙ, ධම්මා. කතමෙ ද්වෙ? සොවචස්සතා ච කල්‍යාණමිත්තතා ච. ඉමෙ ඛො, භික්ඛවෙ, ද්වෙ ධම්මා’’ති.</div>
        </div>
        <div class="paragraph" para="97">
            <span class="paranum">97</span>
            <div class="bodytext"> ‘‘ද්වෙමෙ 
                <pb ed="V" n="1.0101"/>, භික්ඛවෙ, ධම්මා. කතමෙ ද්වෙ? ධාතුකුසලතා ච මනසිකාරකුසලතා ච. ඉමෙ ඛො, භික්ඛවෙ, ද්වෙ ධම්මා’’ති.
            </div>
        </div>
        <div class="paragraph" para="98">
            <span class="paranum">98</span>
            <div class="bodytext"> ‘‘ද්වෙමෙ 
                <pb ed="P" n="1.0084"/>, භික්ඛවෙ, ධම්මා. කතමෙ ද්වෙ? ආපත්තිකුසලතා ච ආපත්තිවුට්ඨානකුසලතා ච. ඉමෙ ඛො, භික්ඛවෙ, ද්වෙ ධම්මා’’ති.
            </div>
        </div>
    </div>
    <div class="centre ct_vagga ending">ධම්මවග්ගො චතුත්ථො.</div>
</div>