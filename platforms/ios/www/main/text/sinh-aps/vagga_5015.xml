<div class="chapter ct_nipatha" node-id="50150">
    <span class="chapter ct_nipatha">6. ඡක්ක නිපාතය</span>
    <div class="chapter-contents">
        <div class="title ct_vagga" node-id="50151">
            <span class="title ct_vagga">1. අවාරිය වර්ගය</span>
            <div class="title-contents">
                <div class="subhead ct_sutta" node-id="50153">
                    <span class="subhead ct_sutta">376. අවාරිය ජාතකය</span>
                    <div class="subhead-contents">
                        <div class="paragraph" para="1">
                            <span class="paranum">1</span>
                            <div class="bodytext">“පෘථිවීශ්වරයාණෙනි, නොකිපුන මැනවි. රාජොත්තමය, නොකිපෙනු මැනවි. කිපුනහුට නැවත නොකිපෙන්නාවූ රජතෙම රටවැස්සා විසින් පුදනු ලද්දෙක් වේ.</div>
                        </div>
                        <div class="paragraph" para="2">
                            <span class="paranum">2</span>
                            <div class="bodytext">“ගමෙහි හෝ (නොහොත්) වනයෙහි හෝ වලතැන්හි හෝ (නොහොත්) ගොඩබිමෙහි හෝ සියලු තන්හි නුඹ වහන්සේට අනුශාසනා කරමි. රාජොත්තමය, නොකිපුණ මැනව.</div>
                        </div>
                        <div class="paragraph" para="3">
                            <span class="paranum">3</span>
                            <div class="bodytext">“ගංගාවෙහි අවරියපිතා නම් වූ නැවියෙක්වී. හෙතෙම පළමුකොට මගී ජනයා එතෙර කොට පසුව වැටුප් ඉල්වයි. ඒ කාරණයෙන් ඔහුගේ දබරය වේ. භොගයෙන්ද නොවැඬේ.</div>
                        </div>
                        <div class="paragraph" para="4">
                            <span class="paranum">4</span>
                            <div class="bodytext">“දරුව, නාවිකය, මෙතෙර සිටියාවූ එතෙර නොවූම ජනයාගෙන් වැටුප් ඉල්වව. පරතෙරට ගියහුගේ සිත අනිකෙක්මැයි. (වැටුප් නොදී යනු කැමතිවෙයි.) එතෙරවීම සොයන්නහුගේ සිත අනිකක් වේ. (හෙවත්) වැඩියකුත් දී යනු කැමතිවේ.</div>
                        </div>
                        <div class="paragraph" para="5">
                            <span class="paranum">5</span>
                            <div class="bodytext">“ගමෙහි හෝ (නොහොත්) වෙනෙහි හෝ වලෙහි හෝ (නොහොත්) ගොඩෙහි හෝ සියලු තන්හි තොපට අනුශාසන කරමි. නාවිකය, නොකිපෙව,</div>
                        </div>
                        <div class="paragraph" para="6">
                            <span class="paranum">6</span>
                            <div class="bodytext">“යම්බඳු අනුශාසනාවකින්ම රජතෙම ගම්වරක් තපස්වීහට දුන්නේද, ඒ අනුශාසනාවෙන්ම නාවිකතෙම තපස්වීහුගේ මුඛයට පහර දුන්නේය.</div>
                        </div>
                        <div class="paragraph" para="7">
                            <span class="paranum">7</span>
                            <div class="bodytext">“බත්තළිය බිඳිනාලදී. භාර්යාතොමෝ නසනලදී. දරුගර්භයද, භූමියෙහි හෙළනලදී. පාගාපසුකොට ගියාවූ ස්වර්ණයෙන් මුවෙකු මෙන් ඒ අවවාදයෙන් ඒ අඥානවූ තොටියා තමහට අභිවෘද්ධියක් නිපදවන්ට නොහැකිවූයේයයි” කීයේය.</div>
                        </div>
                    </div>
                    <div class="centre ct_sutta ending">අවාරියජාතකං පඨමං.</div>
                </div>
                <div class="subhead ct_sutta" node-id="50154">
                    <span class="subhead ct_sutta">377. සේතකේතු ජාතකය</span>
                    <div class="subhead-contents">
                        <div class="paragraph" para="8">
                            <span class="paranum">8</span>
                            <div class="bodytext">“දරුව, සේතකේතු නම් තැනැත්තෙනි, නොකිපෙව, ක්‍රොධ කිරිම යහපත් නොවේ. තා විසිනුදු නොදක්නා ලද්දද, නොඅසනලද දෙයද බොහෝ වෙයි. මවු පිය දෙදෙන දරුවන්ට පූර්වදිශා බව වේ. ආචාර්යයෝ දක්ෂිණෙය හෙයින් දිශාවන්ගෙන් ප්‍රශස්තවූ දක්ෂිණ දිශාවයයි බුද්ධාදී ආර්යයෝ කියත්.</div>
                        </div>
                        <div class="paragraph" para="9">
                            <span class="paranum">9</span>
                            <div class="bodytext">“සේතකේතුව, ආහාර දෙන්නාවූ පාන වර්ග දෙන්නාවූ වස්ත්‍ර දෙන්නාවූ දන් පිණිස කැඳවන්නාවූ යම් ගෘහස්ථ කෙනෙක් ඇද්ද? එයද දිශාවකැයි බුද්ධාදීහු කියති. (නොහොත්) ආහාර දෙන්නාවූ පානවර්ග හා වස්ත්‍ර දෙන්නාවූ යම් ගෘහස්ථයෝ වෙද්ද? ඔවුන්ට සදෙව් ලොව සම්පත් දීමෙන් මතු මතු කැඳවන ශ්‍රමණ බ්‍රාහ්මණයන්ද බුද්ධාදීන් උපරිම දිශායයි කියති. යම් දිශාවකට පැමිණ දුක්පත් ජනයෝ සුවපත් වෙද්ද, මේ දිශාතොමෝ උතුම්වේ.</div>
                        </div>
                        <div class="paragraph" para="10">
                            <span class="paranum">10</span>
                            <div class="bodytext">“රළුවූ අඳුම්දිවි සම් අඳින්නාවූ ජටාමඩුළු බැන්දාවූ මළ සහිත දත් ඇත්තාවූ කිළුටුවූ ස්වභාවය ඇත්තාවූ යම් මේ තපස්වී කෙනෙක් ඇද්ද, ඔහු මන්ත්‍ර ජපකෙරෙද්ද, කිමෙක්ද, මෙය දන්නාවූ මොව්හු අපායෙන් මිදුනාහු වෙද්ද?</div>
                        </div>
                        <div class="paragraph" para="11">
                            <span class="paranum">11</span>
                            <div class="bodytext">“රජ ඉදින් බහුශ්‍රැතයෙකුදු (හෙවත්) බොහෝ උගතෙකුදු පව්කම්කොට කුශල ධර්මයෙහි නොහැසිරෙන්නේ නම් සහශ්‍රවේදයාගේ (හෙවත්) දහස් ගණන් වේද දත් තැනැත්තේද ඒ දැනීම නිසා ශීලයට හා අෂ්ටසමාපත්තියට නොපැමිණ දුකින් නොමිදෙන්නේය.</div>
                        </div>
                        <div class="paragraph" para="12">
                            <span class="paranum">12</span>
                            <div class="bodytext">“සහශ්‍රවේද, වූයේද, ශීලයට නොපැමිණ, ඒ බහුශ්‍රැතභාවය නිසා දුකින් නොමිදෙන්නේද, එහෙයින් වේදයෝ නිෂ්ඵල වෙත් යයි හඟිමි. එසේමැයි ශීලය සහිතවූ චරණයම එක් සත්‍යයකි.</div>
                        </div>
                        <div class="paragraph" para="13">
                            <span class="paranum">13</span>
                            <div class="bodytext">“වේදයෝ නිෂ්ඵලවූවාහු නොමවෙත්. ශීලය සහිත වූ චරණ ධර්මසංඛ්‍යාත සමාපත්තියම උත්තමය. ඒ එසේමැයි වෙදයන් හදාරා කීර්තියට පැමිණේ. නැවත චරණධර්ම කරණකොටගෙණ දැමුනේ නිවනට පැමිණේයයි” වදාළේය.</div>
                        </div>
                    </div>
                    <div class="centre ct_sutta ending">සෙතකෙතුජාතකං දුතියං.</div>
                </div>
                <div class="subhead ct_sutta" node-id="50155">
                    <span class="subhead ct_sutta">378. දරීමුඛ ජාතකය</span>
                    <div class="subhead-contents">
                        <div class="paragraph" para="14">
                            <span class="paranum">14</span>
                            <div class="bodytext">“බ්‍රහ්මදත්තය, කාමයෝ නම් පංකය හෙවත් මඩ වැනිද වේ. කාමයෝ නම් පැතුරුණු මඩෙකි, එහෙයින් තුන් මුලකින් සිටියාක් මෙන් අචලවූ මේ කාමය මහත් භයකැයි කියනලදී. රජය යයිද ධුමයයිද මා විසින් ප්‍රකාශකරණලදී. මේ කාමයන් හැර නුඹ පැවිදිවෙව.</div>
                        </div>
                        <div class="paragraph" para="15">
                            <span class="paranum">15</span>
                            <div class="bodytext">“බ්‍රාහ්මණය, කාමයන්හි ගැටගැසුනාවූද, ඇළුනාවූද, අතිශයින් මූර්ඡාවූද, ජීවිකාවෙහි කැමතිවූ මම භයජනක ස්වභාවය ඇති ඒ කාමය දුරුකරන්ට උත්සාහ නොකරමි. එහෙයින් බොහෝ වූ පිංකරන්නෙමි.</div>
                        </div>
                        <div class="paragraph" para="16">
                            <span class="paranum">16</span>
                            <div class="bodytext">“වැඩ කැමතිවූ හිත සිතින් අනුකම්පා කරන්නහු විසින් අවවාද කරණු ලබන්නාවූ යමෙක් මෙයම උතුම්යයි සිතමින් අනුශාසනය නොකෙරේද, අඥානවූ හෙතෙම නැවත නැවත මාතෘගර්භයට පැමිණෙන්නේය.</div>
                        </div>
                        <div class="paragraph" para="17">
                            <span class="paranum">17</span>
                            <div class="bodytext">“සසර බියපත්වූ සිත වඩන්නවුන්ට අශුභවූ මළ මුත්‍ර වලින් පිරුනාවූ දරුණු ස්වභාව ඇති මවු කුසයයි කියනලද නරකයට පැමිණෙන්නේය. යම් කෙනෙක් කාමයන්හි පහනොවූ රාග ඇත්තාහු, ගිජුවූවාහු, ඇළුනාහු වෙද්ද ඔව්හු ඒ මවුකුස වාසය නොහරිත්.</div>
                        </div>
                        <div class="paragraph" para="18">
                            <span class="paranum">18</span>
                            <div class="bodytext">“අශුචියෙන් තැවරුණාවූ, ලෙයින් වැකුණාවූ සෙමෙන් තැවරුණ වූ සත්වයෝ නික්මෙන්නාහුද, යමක් යමක්ම ශරීරයෙන් ස්පර්ශ කෙරෙද්ද, ඒ සියල්ල එකෙණෙහි අමධුරය. හුදෙක් දුක්මැයි අනිකෙකු කෙරෙන් අසා නොම කියමි. පෙරවිසූ කඳපිළිවෙළ දැක කියමි. බොහෝකොට පූර්වෙනිවාසය මම සිහිකරමියි වදාළේය.</div>
                        </div>
                        <div class="paragraph" para="19">
                            <span class="paranum">19</span>
                            <div class="bodytext">“මහණෙනි, දරීමුඛ නම් පසේබුදුතෙම විසිතුරුවූ මනාකොට කියනලද ගාථාවලින් යහපත් නුවණැති රජු තමාගේ වචන ගැන්වීය.”</div>
                        </div>
                    </div>
                    <div class="centre ct_sutta ending">දරීමුඛජාතකං තතියං.</div>
                </div>
                <div class="subhead ct_sutta" node-id="50156">
                    <span class="subhead ct_sutta">379. නේරු ජාතකය</span>
                    <div class="subhead-contents">
                        <div class="paragraph" para="20">
                            <span class="paranum">20</span>
                            <div class="bodytext">“වන කව්ඩෝද, පක්ෂි රාජවූ අපිද යන සියල්ලෝම මේ පර්වතයට පැමිණ සමාන වෙමු.</div>
                        </div>
                        <div class="paragraph" para="21">
                            <span class="paranum">21</span>
                            <div class="bodytext">“මේ පර්වතයෙහි සිංහයෝද, ව්‍යාඝ්‍රයෝද, මෘගාධමවූ හිවල්ලුද යන සියල්ලෝම සමාන වෙත්. මේ පර්වතය කිනම් වේද,</div>
                        </div>
                        <div class="paragraph" para="22">
                            <span class="paranum">22</span>
                            <div class="bodytext">“මේ උතුම් පර්වතය මිනිස්සු සවර්ණ පර්වතයයි කියා දනිත්. මේ පර්වතයෙහි සියලු ප්‍රාණීහු වර්ණයෙන් යුක්තව වාසය කරත්.</div>
                        </div>
                        <div class="paragraph" para="23">
                            <span class="paranum">23</span>
                            <div class="bodytext">“යම් තැනෙක්හි සත්පුරුෂයන්ට සම්භාවනා නොකිරීම හෝ අවමන් කිරීම හෝ හීනයන්ට සම්මාන කිරීම හෝ වන්නීද එහි විසීමද නොවසන්නේය.</div>
                        </div>
                        <div class="paragraph" para="24">
                            <span class="paranum">24</span>
                            <div class="bodytext">“යම් තැනෙක්හි අලසයාද, දක්ෂයාද, ශූරයාද, බියසුල්ලාද යන මොහු පිදියයුත්තාහු වෙද්ද, විශෙෂයක් නොකරණ ඒ පර්වතයෙහි සුජනයෝ නොවසන්නාහුය.</div>
                        </div>
                        <div class="paragraph" para="25">
                            <span class="paranum">25</span>
                            <div class="bodytext">“මේ ස්වර්ණ පර්වතය හීනය, උත්කෘෂ්ටය මධ්‍යමය, යන සියල්ලන් විභාග නොකෙරෙයි. මේ ස්වර්ණ පර්වතය විශෙෂයක් නොකෙරෙයි. එබැවින් ස්වර්ණ පර්වතය අත්හරිමුයි” කීයේය.</div>
                        </div>
                    </div>
                    <div class="centre ct_sutta ending">නෙරුජාතකං චතුත්ථං.</div>
                </div>
                <div class="subhead ct_sutta" node-id="50157">
                    <span class="subhead ct_sutta">380. ආසංක ජාතකය</span>
                    <div class="subhead-contents">
                        <div class="paragraph" para="26">
                            <span class="paranum">26</span>
                            <div class="bodytext">“චිත්‍රලතා වනයෙහි ආසාවතී නම් වූ ලතාවක් හටගත්තීය. ඒවැලේ අවුරුදු දහසකින් එක් ගෙඩියක් හටගණියි. ඒතාක් දුරවූ ඵල ඇති කල්හී ඒ ලතාවට දේවතාවෝ නැවත නැවත පැමිණෙත්.</div>
                        </div>
                        <div class="paragraph" para="27">
                            <span class="paranum">27</span>
                            <div class="bodytext">“රාජය, නුඹද ප්‍රාර්ථනා කරන්නෙහිමය. ඒ එසේමැයි. ඵලවත්වූ ආසාතොමෝ සැප වන්නීයයි ඒ පක්ෂිතෙම ප්‍රාර්ථනා කරන්නේමය. ඒ පක්ෂිතමෙ ලබමියි පතන්නේමය.</div>
                        </div>
                        <div class="paragraph" para="28">
                            <span class="paranum">28</span>
                            <div class="bodytext">“ඔහුගේ ඒතාක්දුර ගියාවූද ආසාතොමෝ සමෘද්ධවීමය එසේ හෙයින් රාජය, නුඹද ප්‍රාර්ථනාම කරව. කුමක්හෙයින්ද යත්, ඵලවත්වු ප්‍රාර්ථනාතොමෝ සුව ඇත්තීමැයි.</div>
                        </div>
                        <div class="paragraph" para="29">
                            <span class="paranum">29</span>
                            <div class="bodytext">“සුවඳ නැත්තාවූ වර්ණවත්වූ මහරි වෘක්ෂයාගේ මල් මෙන්ම මා වචන මාත්‍රයකින් සතුටු කෙළෙහිය. ක්‍රියාවෙන් සතුටු නොකෙළෙහිය.</div>
                        </div>
                        <div class="paragraph" para="30">
                            <span class="paranum">30</span>
                            <div class="bodytext">“යමෙක් නොදෙන්නේ සම්පත් නොහරින්නේ යාළුවන් කෙරෙහි නිෂ්ඵලවූ මියුරුවූ වචන කියාද, ඔහු සමග මොහුගේ මිත්‍රසන්ථවය නොගැලපේ.</div>
                        </div>
                        <div class="paragraph" para="31">
                            <span class="paranum">31</span>
                            <div class="bodytext">“යමක් වනාහි කරන්නේද, හෙම කියන්නේය. යමක් නොකරන්නේද, එය නොකියන්නේය. ඒ නොකරන්නහු කෙරෙමියි වචනයෙන් කියන්නහු නුවණැත්තෝ දැනගණිත්.</div>
                        </div>
                        <div class="paragraph" para="32">
                            <span class="paranum">32</span>
                            <div class="bodytext">“ඒකාන්තයෙන් මාගේ බලයද, අවිය. මාර්ගොපකරණයද, නැත්තේය. එසේහෙයින් ප්‍රාණයාම මගේ වැළැක්මෙහි සැක කරමි. එබැවින් දැන් හැරයෙමි.</div>
                        </div>
                        <div class="paragraph" para="33">
                            <span class="paranum">33</span>
                            <div class="bodytext">“රාජොත්තමය, මෙහිලා යම්බඳු නමක් ඇද්ද, මෙයම මාගේ නාමය වේ. මහරජ බලාපොරොත්තුවෙව, මම පියා කැඳවමියි” කීයේය.</div>
                        </div>
                    </div>
                    <div class="centre ct_sutta ending">ආසඞ්කජාතකං පඤ්චමං.</div>
                </div>
                <div class="subhead ct_sutta" node-id="50158">
                    <span class="subhead ct_sutta">381. මිගාලොප ජාතකය</span>
                    <div class="subhead-contents">
                        <div class="paragraph" para="34">
                            <span class="paranum">34</span>
                            <div class="bodytext">“මිගාලොපය, යම්බඳුවූ තාගේ එබඳුවූ ගමන මට රුචි නොවීය. පුත්‍රය, අත්‍යන්ත දෙශයට හෙවත් ඉතා උඩටයෙහිය, පුත්‍රය, තට නුසුදුසු භූමිය සේවනය කෙරෙහිය.</div>
                        </div>
                        <div class="paragraph" para="35">
                            <span class="paranum">35</span>
                            <div class="bodytext">“යම් කලෙක්හි තට මුළු පොළොව සිව් රැස් ලියද්දක් මෙන් පෙනීම වන්නේද, පුත්‍රය, එතැන්හි නවතුව, එයින් ඔබ්බට නොයව.</div>
                        </div>
                        <div class="paragraph" para="36">
                            <span class="paranum">36</span>
                            <div class="bodytext">“පියාපත් යානාකොට ඇත්තාවූ අහසින් යන්නාවූ සෙසු පක්ෂීහුද ඇත්තාහ. ඔහුද පවන් වේගයෙන් අදනාලදුව නටහ. පෘථිවිය පර්වතය සමකොට සිතන්නාවූ ඔහු පවා නැසුනාහුය.</div>
                        </div>
                        <div class="paragraph" para="37">
                            <span class="paranum">37</span>
                            <div class="bodytext">“අපරන්න නම් වූ මහළුවූ පියාගේ අනුශාසනය නොකොට තෘෂ්ණා වාතය ඉක්මවා වේරම්බ වාතයන්ගේ වසඟබවට ගියේය.</div>
                        </div>
                        <div class="paragraph" para="38">
                            <span class="paranum">38</span>
                            <div class="bodytext">“ඒ මිගාලෝප නම් පක්ෂියා අවවාදය නොකළ කල්හි ඔහුගේ දරුවෝද, අඹුවෝද, එයින් අන්‍යවූ ඔහු නිසා ජීවත් වන්නෝද යන සියල්ලෝ විනාශයට පැමිණියාහුය.</div>
                        </div>
                        <div class="paragraph" para="39">
                            <span class="paranum">39</span>
                            <div class="bodytext">“මෙපරිද්දෙන් යමෙක් වනාහී මේ ලෝකයෙහි ගුණ නුවණින් වැඩිහිටියන්ගේ වචනය අවබෝධනොකෙරේද, ඔහු ඉක්මුණු අනුශාසනා ඇති, උඩඟුවූ, සීමාව ඉක්මවා හැසුරුණවූ මිගාලෝප නම් ගිජුලිහිණියා මෙන් සියල්ලෝම වැඩිහිටියන්ගේ අනුශාසනය නොකොට විනාශයට පැමිණෙත්.”</div>
                        </div>
                    </div>
                    <div class="centre ct_sutta ending">මිගාලොපජාතකං ඡට්ඨං.</div>
                </div>
                <div class="subhead ct_sutta" node-id="50159">
                    <span class="subhead ct_sutta">382. සිරිකාලකණ්ණි ජාතකය</span>
                    <div class="subhead-contents">
                        <div class="paragraph" para="40">
                            <span class="paranum">40</span>
                            <div class="bodytext">“ශරීර වස්ත්‍රාභරණයන්ගේ නීලවර්ණයෙන් යුක්තවෙහිය. ප්‍රිය දර්ශන ඇත්තියක්ද නොම වෙහිය. එබඳුවූ තී කවර තැනැත්තියක්ද, තී කවර තැනැත්තියක් හෝ වෙහිද, කවරහුගේ දුවක් හෝ වෙහිද, අපි තී කෙසේ දනිමුද,</div>
                        </div>
                        <div class="paragraph" para="41">
                            <span class="paranum">41</span>
                            <div class="bodytext">“මම විරූපාක්ෂ නම්වූ මහරජහුගේ දුව වෙමි. ක්‍රොධ ස්වභාවයෙන් චණ්ඩ නම් ඇත්තී කළුපාට ඇත්තී අධන්‍යවූවා කාලකණ්ණියයි මා දනිත්. ඉල්වනලද්දේ මට අවකාශයක් වෙව, ඔබගේ සමීපයෙහි අද එක රැයක් වාසය කරමු.</div>
                        </div>
                        <div class="paragraph" para="42">
                            <span class="paranum">42</span>
                            <div class="bodytext">“කෙබඳු සිල් ඇති කෙබඳු හැසුරුම් ඇති පුරුෂයෙකු කෙරෙහි තී වෙසෙහිද, කාළිය, මා විසින් විචාරණ ලද්දී යම්සේ අපි තී දනිමුද එසේ කියව,</div>
                        </div>
                        <div class="paragraph" para="43">
                            <span class="paranum">43</span>
                            <div class="bodytext">“යම් පුරුෂයෙක් ගුණමකුවේද, තමා හා තරඟයට පැමිණේද කළ දේට වඩා කිරීමෙන් යුක්තද, ඊර්ෂ්‍යා ඇත්තේද, මසුරුවූයේද, කෛරාටිකවේද, යමෙකුගේ ලද දෙය විනාශ වේද, එබඳු පුරුෂතෙම මට ප්‍රියවේ.</div>
                        </div>
                        <div class="paragraph" para="44">
                            <span class="paranum">44</span>
                            <div class="bodytext">“යමෙක් කිපෙනසුළුද, බද්ධවෛර ඇත්තේද, කේලාම් කියන්නේද, මිත්‍රයන් බිඳිනසුළුද, දෝෂ සහිත වචන ඇත්තේද, රළු බස් ඇත්තේද, හෙතෙම යටකී පුරුෂයාට වඩා අතිශයින් ප්‍රියවේ.</div>
                        </div>
                        <div class="paragraph" para="45">
                            <span class="paranum">45</span>
                            <div class="bodytext">“පුරුෂතෙම අද කටයුතුය හෙට කටයුතුයයි ස්වකීය කටයුත්ත නොදනීද, අවවාද කරණු ලබන්නේ කිපේද, හෙතෙම තමාට වඩා උත්තමයා ඉක්මවා සිතාද,</div>
                        </div>
                        <div class="paragraph" para="46">
                            <span class="paranum">46</span>
                            <div class="bodytext">“පඤ්චකාමයෙහි නිතර පැවති ඡන්දරාගයෙන් මඩනා ලද පුරුෂතෙම සියලු මිත්‍රයන්ගෙන් පිරිහේද එබඳු පුරුෂ තෙම මට ප්‍රියවේ. ඔහු කෙරෙහි දුක් නැත්තියක් හෙවත් සුවසේ වසන්නියක් වෙමි.</div>
                        </div>
                        <div class="paragraph" para="47">
                            <span class="paranum">47</span>
                            <div class="bodytext">“කාලිය, තී මෙයින් පහව යව, මේ තී කැමතිවූ මක්ඛාදී ගුණය අප කෙරෙහි විද්‍යමාන නොවේ. අනික් ජනපදයකට හෝ නියම්ගම්වලට හෝ රාජධානිවලට හෝ යවයි කීය.</div>
                        </div>
                        <div class="paragraph" para="48">
                            <span class="paranum">48</span>
                            <div class="bodytext">“මෙය තොප කෙරෙහි නැතැයි මමද එය දනිමි. ලෝකයෙහි පින් නැත්තෝ ඇත්තාහ. ඔව්හු බොහෝ වූ ධනය රැස්කරත්. ඒ ධනය මමද මාගේ සහෝදරවූ දිව්‍ය පුත්‍රයාද යන දෙදෙනා වනසන්නෙමු.</div>
                        </div>
                        <div class="paragraph" para="49">
                            <span class="paranum">49</span>
                            <div class="bodytext">“දිව්‍යවූ වර්ණයෙන් යුක්තව පෘථිවියෙහි මනාව පිහිටියාවූ මෝතොමෝ කවර තැනැත්තියක්ද, තී කවර තැනැත්තියක් වෙහිද, කවරක්හුගේ දුවක් වෙහිද, තී අපි කෙසේ දනිමුද?</div>
                        </div>
                        <div class="paragraph" para="50">
                            <span class="paranum">50</span>
                            <div class="bodytext">“ශ්‍රීමත්වූ ධ්‍රතරාෂ්ට්‍ර නම් ලද මහරජහුගේ දුව මම වෙමි. ශ්‍රී නම්ද ලක්ෂ්මී නම් වූවාද මම ය. මා මහත්වූ ප්‍රඥා ඇත්තී යයි දෙව්ලෝවාසීහු දනිති. යාච්ඤා කරණලද්දේ අවකාශයක් දෙව, ඔබගේ සමීපයෙහි වාසය කරමු.</div>
                        </div>
                        <div class="paragraph" para="51">
                            <span class="paranum">51</span>
                            <div class="bodytext">“ලක්ෂ්මිය, කෙබඳු සිල් ඇති, කෙබඳු හැසුරුම් ඇති පුරුෂයා කෙරෙහි නුඹ වෙසෙහිද, මා විසින් විචාරණ ලද්දී කියව, අපි තී යම්සේ දනිමුද, එසේ කියවයි කීයේය.</div>
                        </div>
                        <div class="paragraph" para="52">
                            <span class="paranum">52</span>
                            <div class="bodytext">“යමෙක් වනාහි සීතයන්ද, නොහොත් උෂ්ණයන්ද අව්, සුළන්ද, ඩැහැ ලේ බොන මැසි මදුරුවන්ද, දීර්ඝජාතික සර්පයන්ද, සා දුකද, පිපාසාවද යන සියල්ල මැඩ හෙවත් මේ සියල්ල තෘණ ලවයක් කොටද නොගෙණ යමෙක් රෑ දාවල් නිතර තමන්ගේ කටයුත්තෙහි යෙදුනේවේද, සුදුසු කාලයට, එළඹ සිටි ප්‍රයෝජනය නොපිරිහෙලාද, එසේවූ පුරුෂතෙම මට ඉෂ්ට දෙවිවේ. ඔහු කෙරෙහි වාසය කරමු.</div>
                        </div>
                        <div class="paragraph" para="53">
                            <span class="paranum">53</span>
                            <div class="bodytext">“යමෙක් නොකිපෙනසුළුද, කළණ මිතුරන් ඇත්තේද, ධන පරිත්‍යාග ඇත්තේද, ශීලයෙන් යුක්තද කෛරාටික නොවේද, ඍජු වූයේද, මිත්‍ර සංග්‍රහාදිය කරන්නේද, මෘදු වචන ඇත්තේද, සියලු තෙපුල් ඇත්තේද, මහත් බවට පැමිණියේවේද, යටත්පහත් පැවතුම් ඇත්තේද, එබඳු පුරුෂයා කෙරෙහි සමුද්‍රයාගේ වර්ණය බලන්නවුන්ට යම්සේ රළ වේගය වැටහේද, එපරිද්දෙන් මම මහත්වූවා වෙමි.</div>
                        </div>
                        <div class="paragraph" para="54">
                            <span class="paranum">54</span>
                            <div class="bodytext">“යමෙක් වනාහි මිත්‍රයා කෙරෙහිද, නොහොත් සතුරා කෙරෙහිද, තමහට උසස්වූවහු කෙරෙහිද, සමානවූවහු කෙරෙහිද, නොහොත් හීනයා කෙරෙහිද තමාට වැඩ කරන්නහුටද, නොහොත් අවැඩකරන්නහුටද යන සියල්ලන් කෙරෙහි පැමිණි තැන හෝ රහසිගතව හෝ චතුර්විධ සංග්‍රහයම පවත්වාද,</div>
                        </div>
                        <div class="paragraph" para="55">
                            <span class="paranum">55</span>
                            <div class="bodytext">“කිසිකලෙකත් රළු බස් නොකියන්නේද, එසේවූ මළාවූද, ජීවත්වන්නාවූද ඔහුට සමීපවෙමි. නුවණ නැත්තාවූ යමෙක් මොවුන් ගෙන එක්තරා කාන්තවූ ශ්‍රීයක් ලබා එයින් ප්‍රමාදවේද, ඒ උඩඟු ස්වභාව ඇති විසමව හැසිරෙන්නහු අසුචි පිරුණු වළක්මෙන් දුරුකෙරෙමි.</div>
                        </div>
                        <div class="paragraph" para="56">
                            <span class="paranum">56</span>
                            <div class="bodytext">“පුරුෂතෙමේ ලක්ෂ්මිය තමා විසින්ම තමාට කරන්නේය. අලක්ෂ්මියද තමා විසින්ම තමාට කරන්නේය ශ්‍රීයවේවයි අශ්‍රීය හෝ වේවයි අනිකෙකුට අනික් කරන්නෙක් නැත්තේමැයි.</div>
                        </div>
                    </div>
                    <div class="centre ct_sutta ending">සිරිකාළකණ්ණිජාතකං සත්තමං.</div>
                </div>
                <div class="subhead ct_sutta" node-id="501510">
                    <span class="subhead ct_sutta">383. කුක්කුට ජාතකය</span>
                    <div class="subhead-contents">
                        <div class="paragraph" para="57">
                            <span class="paranum">57</span>
                            <div class="bodytext">“මනා විසිතුරු පියාපතින් කළ සෙවෙනි ඇති එල්ලෙන සිළු ඇති පක්ෂිරාජය, දෘම ශාඛාවෙන් හෙවත් ගස අත්තෙන් බසිනු මැනව. ඔබට කිසිවක් නොගෙණ නිකම්ම භාර්යා වෙමි.</div>
                        </div>
                        <div class="paragraph" para="58">
                            <span class="paranum">58</span>
                            <div class="bodytext">“කළ්‍යාණිය, තී සිව්පා ඇත්තී වෙහි. මනහර තැනැත්තිය, මම දෙපා ඇත්තෙමි. සිව්පා ඇති තී හා දෙපා ඇති මම නුසුදුස්සහ. හෙවත් නොගැළපෙති එහෙයින් අනික් සැමියෙකු සොයාගණුව.</div>
                        </div>
                        <div class="paragraph" para="59">
                            <span class="paranum">59</span>
                            <div class="bodytext">“ඔබට බාල කල පටන් අන් පුරුෂ සංගමයක් නොකළ අඹුවක් වන්නෙමි. මිහිරි කථායෙන් ප්‍රිය තෙපුල් කියන්නියක් වෙමි. සුන්දරවූ ප්‍රතිලාභයෙන් මා ප්‍රතිලාභය කරව. ඉදින් කැමැත්තෙහි නම් මා දාසියක්කොට අස්වව.</div>
                        </div>
                        <div class="paragraph" para="60">
                            <span class="paranum">60</span>
                            <div class="bodytext">“පක්ෂීන් අනුභව කරන්නාවූ ලේ බොන්නාවූ සෙරවූ කුකුළන් මරන්නී වූ තී බ්‍රහ්මචරිය ලාභයෙන් ස්වාමිවූ මා කැමැත්තී නොවෙහියයි කීයේය.</div>
                        </div>
                        <div class="paragraph" para="61">
                            <span class="paranum">61</span>
                            <div class="bodytext">“මෙසේ දක්ෂවූ ස්ත්‍රීහුද, පුරුෂයෙකු දැකම සිළුටුවූ තෙපුලෙන් බැළලී කුකුලකු මෙන් තමන් වසඟබවට පමුණුවත්.</div>
                        </div>
                        <div class="paragraph" para="62">
                            <span class="paranum">62</span>
                            <div class="bodytext">“යමෙක් වනාහි උපන්නාවූ අර්ථය වහා දැන නොගණීද, එසේ වූයේ සතුරන්ගේ වසඟයට පැමිණේ. පසුව තැවෙන්නේදවේ.</div>
                        </div>
                        <div class="paragraph" para="63">
                            <span class="paranum">63</span>
                            <div class="bodytext">“යමෙක් වනාහි උපන්නාවූ අර්ථය වහාම දැනගණීද, හෙතෙමේ බැළලිය කෙරෙන් මිදුනාවූ කුකුළා මෙන් සතුරා කෙරෙන් මිදෙන්නේයි”</div>
                        </div>
                    </div>
                    <div class="centre ct_sutta ending">කුක්කුටජාතකං අට්ඨමං.</div>
                </div>
                <div class="subhead ct_sutta" node-id="501511">
                    <span class="subhead ct_sutta">384. ධර්මධ්වජ ජාතකය</span>
                    <div class="subhead-contents">
                        <div class="paragraph" para="64">
                            <span class="paranum">64</span>
                            <div class="bodytext">නෑයෙනි, කුශලධර්මයෙහි හැසිරෙව. නැවත නැවත කුශල ධර්මයෙහි හැසිරෙව්. තොපට යහපතක් වන්නේය. කුශලධර්මයෙහි හැසිරෙන තැනැත්තේ මෙලොවද, පරලොවද සුවසේ සයනය කරයි.</div>
                        </div>
                        <div class="paragraph" para="65">
                            <span class="paranum">65</span>
                            <div class="bodytext">“එකපසින් සිටින්නාවූ පක්ෂිතෙමේ ධර්මයක්ම අනුශාසනා කෙරේද එහෙයින් උතුම් ධර්මයෙහි පිහිටියාවූ මේ පක්ෂිතෙමේ ඉතා යහපත්වේ.</div>
                        </div>
                        <div class="paragraph" para="66">
                            <span class="paranum">66</span>
                            <div class="bodytext">“මොහුගේ ශීලයක් නොදනිව්. ශීලාදී ගුණයක් ඇතැයි නොදැන ප්‍රශංසා කරන්නහුය. හෙතෙම බිජුවටද පැටවුන්ද අනුභවකොට ධර්මය ධර්මයයි කියයි.</div>
                        </div>
                        <div class="paragraph" para="67">
                            <span class="paranum">67</span>
                            <div class="bodytext">“වචනයෙන් අනිකක් කියයි. ශරීරයෙන් අනිකක් කෙරෙයි. වචනයෙන් ධර්මයයි කියයි. කයින් නොකරයි. හෙතෙම ඒ ධර්මයෙහි පිහිටියේ නොවෙයි.</div>
                        </div>
                        <div class="paragraph" para="68">
                            <span class="paranum">68</span>
                            <div class="bodytext">“වචනයෙන් සිළුටුවේ. සිතින් නොවැදගත හැක්කේය. හෙවත් විසම කල්පනා ඇත්තෙක. සැඟවුනු අදහස් ඇත්තේය. ලිඳෙහි හෝනා කෘෂ්ණ සර්පයෙකු වැනිවූ ධර්මය ධ්වජයක්කොට ඇවිදිනාවූ ගම් නියම්ගම්වල යහපතැයි සම්මතවූ මේ දුශ්ශීලයා අඥාන පුරුෂයා විසින් දැනගත නොහැක්කේය.</div>
                        </div>
                        <div class="paragraph" para="69">
                            <span class="paranum">69</span>
                            <div class="bodytext">“මොහු කුඩුවලින්ද, පියාපත්වලින්ද, පාවලින්ද, පහර දෙව් ලාමකවූ මොහු වනසව්. මෙතෙම එකතැන වාසයට සුදුස්සෙක් නොවේයයි” කීයේය.</div>
                        </div>
                    </div>
                    <div class="centre ct_sutta ending">ධම්මධජජාතකං නවමං.</div>
                </div>
                <div class="subhead ct_sutta" node-id="501512">
                    <span class="subhead ct_sutta">385. මිග ජාතකය</span>
                    <div class="subhead-contents">
                        <div class="paragraph" para="70">
                            <span class="paranum">70</span>
                            <div class="bodytext">“බමුණ සාකෙත නම් නුවර අනජ වන නම් උයනට ඉදින් යන්නෙහි නම් තාගේ මව්ද පියාද යන මහලුවූ ඔහු දෙදෙන තා දක්නට කැමැත්තාහයි අපගේ ඖරස පුත්‍ර නන්දිය නම්වූ ඒ පුත්‍රයාට කියවයි” කීහ.</div>
                        </div>
                        <div class="paragraph" para="71">
                            <span class="paranum">71</span>
                            <div class="bodytext">“බමුණ, රජුගේ ගෝචර පිණිස වපුරණ ලද තෘණයෝ මා විසින් අනුභව කරණ ලදහ. පැන් හා බොජුන් අනුභව කරණ ලදී. මේ රජහු සතුවූ පිණ්ඩය නපුරුකොට අනුභව කරන්නට මම උත්සාහ නොකරමි.</div>
                        </div>
                        <div class="paragraph" para="72">
                            <span class="paranum">72</span>
                            <div class="bodytext">“මහ හීයෙන් යුක්තවූ අත් ඇති රජුට මාගේ පාර්ශවය (ඇලය) මම එලවන්නෙමි. (පා සිටින්නෙමි) එකල්හි සුවපත්වූ මරණින් මිදුනාවූ මම මෑණියන් දක්නෙම් නම් යෙහෙකියි” කීය.</div>
                        </div>
                        <div class="paragraph" para="73">
                            <span class="paranum">73</span>
                            <div class="bodytext">“කොසොල් රජහුගේ උයනෙහි විශිෂ්ට රූ ඇති පා සතරක් ඇති නමින් නන්දිය නම්වූ මෘග රාජයෙක් පෙර වූයෙම්ද.</div>
                        </div>
                        <div class="paragraph" para="74">
                            <span class="paranum">74</span>
                            <div class="bodytext">“මුවන්ගේ නිවාසය පිණිස දෙනලද අජත වන නම් උයනෙහි කොසොල් රජතෙම දුන්න දුනුදිය සමග නගාලා ශරය දුනුදියෙහි පිහිටුවා ඒ මා විදින්ට ආයේය.</div>
                        </div>
                        <div class="paragraph" para="75">
                            <span class="paranum">75</span>
                            <div class="bodytext">“හී තල ගත් අත් ඇති ඒ රජුට මාගේ මහා පාර්ශවය මම එල්වීමි. හෙවත් මා මරවයි ඇලය පා සිටියෙමි. එකල්හි සුවපත්වූ මරණින් මිදුනාවූ මම මෑණියන් දක්නට ආයේ වෙමියි” වදාළෝ</div>
                        </div>
                    </div>
                    <div class="centre ct_sutta ending">නන්දියමිගරාජජාතකං දසමං.</div>
                </div>
            </div>
            <div class="centre ct_vagga ending">අවාරියවග්ගො පඨමො.</div>
            <div class="paragraph udana" para="udana"></div>
        </div>
        <div class="title ct_vagga" node-id="50152">
            <span class="title ct_vagga">2. ඛරපුත්තවග්ගො</span>
            <div class="title-contents">
                <div class="subhead ct_sutta" node-id="501513">
                    <span class="subhead ct_sutta">386. ඛරපුත්ත ජාතකය</span>
                    <div class="subhead-contents">
                        <div class="paragraph" para="76">
                            <span class="paranum">76</span>
                            <div class="bodytext">“එළුවා අඥානයයි නුවණැත්තෝ සැබවක්ම කීලු. බලව, අඥානතෙම රහස්හි කටයුතු කර්මය ප්‍රකාශ ස්ථානයෙහි කරන්නේ එය නුසුදුසුයයි දැන නොගණී”යි කීය.</div>
                        </div>
                        <div class="paragraph" para="77">
                            <span class="paranum">77</span>
                            <div class="bodytext">“යහළු කොටළු පුත්‍රය, නුඹ වනාහි මට වඩා අඥානයෙහිය කුමක් හෙයින්ද යත්? රැහැණින් විය හා සමග ග්‍රීවයෙහි බඳනා ලද වක්වූ තොල් ඇත්තේ මුඛ බන්ධනයෙන් බඳනාලද මුව ඇත්තේ වෙහි, මොහුට වඩා මම අඥානයෙමියි” දැනගණුව.</div>
                        </div>
                        <div class="paragraph" para="78">
                            <span class="paranum">78</span>
                            <div class="bodytext">“යහලුව බැම්මෙන් මුදන ලද්දාවූ යම්බඳුවූ තෝ පැන නොයන්නෙහිද එය තාගේ අන්‍යවූද අඥානකමෙක යහළුව තෝ යම්බඳුවූ සෙනක නම් රජෙකු උසුලාගෙණ යෙහිද හෙතෙමේද ඉතා අඥානයෙකැයි” කීය.</div>
                        </div>
                        <div class="paragraph" para="79">
                            <span class="paranum">79</span>
                            <div class="bodytext">“යහළුව අජ රාජය, යම්හෙයකින් මම අඥානයයි දැනගත්තෙහිද (එසේ වේවා) ඉක්බිති සේනක නම් රජ කවර හේතුවකින් අඥාන වීද මා විසින් විචාරණ ලද්දේ එය මට කියව.</div>
                        </div>
                        <div class="paragraph" para="80">
                            <span class="paranum">80</span>
                            <div class="bodytext">“යමෙක් සියළු ශබ්ද දන්නා මන්ත්‍රය ලැබ භාර්යාවට දෙන්නේද ඒ කාරණයෙන් ඔහුගේ ආත්මය පිරිහෙන්නේය.  ඕතොමෝද ඔහුට නොවන්නේය.</div>
                        </div>
                        <div class="paragraph" para="81">
                            <span class="paranum">81</span>
                            <div class="bodytext">“ජනේශ්වරය, තා වැන්නෙක් ආත්මය හැරපියා මෙය මට ප්‍රියයයි ප්‍රියවූවන් ඒකාන්තයෙන් සේවනය කෙරේද, කුමක් හෙයින්ද යත්? ලෝකයෙහි උතුම් සියල්ලට වඩා ආත්මයම ශ්‍රෙෂ්ඨවේ. එසේමැයි, රැස්කරණ ලද වස්තු ඇත්තහු විසින් පසුව ප්‍රිය වස්තූහු ලැබිය හැක්කාහු යයි” කීයේය.</div>
                        </div>
                    </div>
                    <div class="centre ct_sutta ending">ඛරපුත්තජාතකං පඨමං.</div>
                </div>
                <div class="subhead ct_sutta" node-id="501514">
                    <span class="subhead ct_sutta">387. සුචි ජාතකය</span>
                    <div class="subhead-contents">
                        <div class="paragraph" para="82">
                            <span class="paranum">82</span>
                            <div class="bodytext">“රළු නොවූ සිළුටුවූ කරගලෙහි ශුද්ධ කරණ ලද්දාවූ යහපත් මලින් යුක්තවූ සියුම්වූ තියුණුවූ අගද ඇති ඉඳිකටුව මිළදී ගන්ට කවරෙක් කැමැත්තේද,</div>
                        </div>
                        <div class="paragraph" para="83">
                            <span class="paranum">83</span>
                            <div class="bodytext">“යහපත් කොට මදිනා ලද්දාවූද යහපත් මළ ඇත්තා වූද පිළිවෙලින් මනාව මට කරණ ලද්දාවූද ගටනා කල්හි ඝනවූ කිණිහිරි පලාගෙණ ඇතුළට වදනාවූද තදවූ ඉඳිකටුව මිළ දී ගන්ට කවරෙක් කැමැත්තේද,</div>
                        </div>
                        <div class="paragraph" para="84">
                            <span class="paranum">84</span>
                            <div class="bodytext">“දැන් බොහෝ ඉඳිකටුද බිලී කටුද මේ කඹුරු ගමින් බැහැරට යන්නාහ. කඹුරු ගමෙහි ඉඳිකටු විකුණන්ට මේ කවරෙක් කැමති වේද,</div>
                        </div>
                        <div class="paragraph" para="85">
                            <span class="paranum">85</span>
                            <div class="bodytext">“මෙයින් නොයෙක් ආයුධයෝද බැහැරට යෙත්. නානාප්‍රකාරවූ බොහෝවූ කර්මාන්තයෝද වෙත්. මේ කඹුරු ගමෙහි ඉඳිකටු විකුණන්ට මේ කවරෙක් සුදුසුවේද,</div>
                        </div>
                        <div class="paragraph" para="86">
                            <span class="paranum">86</span>
                            <div class="bodytext">“දන්නාවූ පුරුෂයා විසින් ඉඳිකටුව කුඹුරු ගමෙහි විකිණිය යුතුය. කුමක් හෙයින්ද යත්? මනාව කරණලද නොමනාව කරණලද කර්මාන්තය ශිල්පාචාරීහුම දනිත්.</div>
                        </div>
                        <div class="paragraph" para="87">
                            <span class="paranum">87</span>
                            <div class="bodytext">“සොඳුර, තීගේ පියතෙමේ මා විසින් කරණලද මේ ඉඳිකටුව හැඳින්නේවී නම් තී ලවාද මා පවරන්නේය. යම් බඳුවූ අනික් ධනයකුත් ගෙයි ඇද්ද, ඉනිදු පවරන්නේයයි” කීයේය.</div>
                        </div>
                    </div>
                    <div class="centre ct_sutta ending">සූචිජාතකං දුතියං.</div>
                </div>
                <div class="subhead ct_sutta" node-id="501515">
                    <span class="subhead ct_sutta">388. තුණ්ඩිල ජාතකය</span>
                    <div class="subhead-contents">
                        <div class="paragraph" para="88">
                            <span class="paranum">88</span>
                            <div class="bodytext">“අභිනවාකාරවූ දානය දෙනු ලැබෙයි. මේ අපගේ බත් ඔරුව සුදු බතින් පිරුණීය. අපගේ ස්වාමි දුවද සිටියාය. ඈ පමණක් නොව මල පුඩුගත් අත් ඇති බොහෝ දෙනා සිටියාහ. එසේ හෙයින් බත් කන්නට මට නොවැටහේ.</div>
                        </div>
                        <div class="paragraph" para="89">
                            <span class="paranum">89</span>
                            <div class="bodytext">“තුණ්ඩිලය, ත්‍රස්ත වෙහි, භ්‍රමනය වෙහි, පිහිටක් කැමැත්තෙහි අසරණ වූයේ වෙහිය. කොහි යන්නෙහිද, නිරුත්සාහීව අනුභව කරව, මාංශ පිණිසම අපි පෝෂණය කරණු ලබමු.</div>
                        </div>
                        <div class="paragraph" para="90">
                            <span class="paranum">90</span>
                            <div class="bodytext">“මඩ රහිතවූ විලට බසුව, සියලු ඩහදිය මල දුරු කරව, යමෙකුගේ ගන්ධය කිසිකලෙකත් නොසිඳේද, එබඳු අළුත්වූ විලෙපනය ගණුවයි” කීයේය.</div>
                        </div>
                        <div class="paragraph" para="91">
                            <span class="paranum">91</span>
                            <div class="bodytext">“මඩ නැති විල කවරේද? ඩහදිය මලයයි කුමකට කියනු ලැබේද, අළුත්වූ විලවුන් නම් කවරේද? කවරෙකුගේ ගන්ධය කිසිකලෙක්හි නොසිඳේද?</div>
                        </div>
                        <div class="paragraph" para="92">
                            <span class="paranum">92</span>
                            <div class="bodytext">“පඤ්ච ශීලාදීවූ ධර්මයතෙම රාගාදී මඩ රහිත හෙයින් මඩ නැති විලය පාපය ඩහදිය මලයයි කියනු ලැබේ. ශීලයද අළුත්වූ විලවුන් හා සමවේ. ඒ සීලයාගේ ගන්ධය කිසිකලෙකත් නොසිඳෙයි.</div>
                        </div>
                        <div class="paragraph" para="93">
                            <span class="paranum">93</span>
                            <div class="bodytext">“අනුන්ගේ සිරුරු නසන්නාවූ අඥානයෝ සතුන් නැසීමෙහි සතුටු වෙත්. සිරුරු දරන්නාහු නොම සතුටු වෙත්. ගුණෙන් පිරුණාවූ පූර්ණ චන්ද්‍රයා යුක්ත දිනයෙහි අප වැන්නෝ සතුටු වන්නාහුම ජීවිතය හරිත්.”</div>
                        </div>
                    </div>
                    <div class="centre ct_sutta ending">තුණ්ඩිලජාතකං තතියං.</div>
                </div>
                <div class="subhead ct_sutta" node-id="501516">
                    <span class="subhead ct_sutta">389. සුවණ්ණ කක්කටක ජාතකය</span>
                    <div class="subhead-contents">
                        <div class="paragraph" para="94">
                            <span class="paranum">94</span>
                            <div class="bodytext">“එම්බා යහලුව, දික්වූ චක්ෂුස් නම්වූ නෙත්‍ර ඇති ඇටම සිවිය කොට ඇති දියෙහි වාසය කරන්නාවූ රෝම නැති නල සංඛ්‍යාත ශෘංගයන් ඇති හෙයින් සිංගී මිග නම්වූ කකුළුවෙකි. ඔහු විසින් මඩනා ලද්දේ බැගෑපත්ව හඬමි. කිම මා හැරයෙහිද,</div>
                        </div>
                        <div class="paragraph" para="95">
                            <span class="paranum">95</span>
                            <div class="bodytext">“යහළුවූ ප්‍රශ්වාස කරන්නාවූ ඒ සර්පතෙම යහළුවූ කපුටුවා රක්නේ මහත්වූ පෙනයෙන් යුක්තව කකුළුවා වෙත පැමිණියේය. කකුළුතෙම ඒ සර්පයාද වම් නලින් අල්වා ගත්තේය.</div>
                        </div>
                        <div class="paragraph" para="96">
                            <span class="paranum">96</span>
                            <div class="bodytext">“කකුළුතෙමේ ආහාර පිණිස කැමතිවූයේ කපුටුවා නොගන්නේය. කෘෂ්ණ සර්පයාද නොගන්නේය. දික්වූ නෙත්‍ර සංඛ්‍යාත ඇස් ඇත්ත, තා විචාරමි. එසේ ඇතිකල්හි කවර හේතුවකින් තා විසින් අපි දෙදෙන ගන්නා ලද්දෝ වෙමුද,</div>
                        </div>
                        <div class="paragraph" para="97">
                            <span class="paranum">97</span>
                            <div class="bodytext">“මේ පුරුෂතෙම මට වැඩ කැමත්තේය. හෙතෙම මා</div>
                            <div class="bodytext">ගෙණ දියට පමුණුවයි. ඔහු මළ කල්හි මට බොහෝවූ දුක් වන්නේය. මමද මෙතෙමේද යන දෙදෙනම ජීවත් නොවෙමු.</div>
                        </div>
                        <div class="paragraph" para="98">
                            <span class="paranum">98</span>
                            <div class="bodytext">“ඉතා වැඩුනු සිරුරු ඇති මධුරවූද මහත්වූද මොළොක්වූද මස් ඇති මාද දැක සියලුදෙනා හිංසා කරන්නටම කැමැතිවන්නේය. කවුඩෝද මා දැක හිංසා කරන්නාහුම යයි” කීයේය.</div>
                        </div>
                        <div class="paragraph" para="99">
                            <span class="paranum">99</span>
                            <div class="bodytext">“ඉදින් ඔහු හේතුකොටගෙණ අප දෙදෙන ගන්නා ලද්දෙමු නම් පුරුෂතෙමේ නැඟී සිටීවා. විෂය උරා ගණිමි. විෂය මිනිසා දැඩිකොට ගණීද, ඉන් පළමු මාද කවුඩුවාද වහා මුදව.</div>
                        </div>
                        <div class="paragraph" para="100">
                            <span class="paranum">100</span>
                            <div class="bodytext">“පළමුකොට සර්පයා මුදමි. කවුඩුවා නොහරිමි. කුමක් හෙයින්ද යත්, කවුඩුවා වනාහි තව ඇපවන්නේය. යම්සේ සර්පයා හැරියෙම්ද, එපරිද්දෙන් කවුඩුවාද සුවපත්වූ නිරෝගවූ පුරුෂයා දැක මුදා හරින්නෙමියි” කීයේය.</div>
                        </div>
                        <div class="paragraph" para="101">
                            <span class="paranum">101</span>
                        </div>
                    </div>
                    <div class="centre ct_sutta ending">සුවණ්ණකක්කටජාතකං චතුත්ථං.</div>
                </div>
                <div class="subhead ct_sutta" node-id="501517">
                    <span class="subhead ct_sutta">390. මය්හක ජාතකය</span>
                    <div class="subhead-contents">
                        <div class="paragraph" para="102">
                            <span class="paranum">102</span>
                            <div class="bodytext">“ශිලා පර්වතයෙහිද පාංශු පර්වතයෙහිද, පර්වත විවරයෙහිද හැසිරෙන්නාවූ “මය්හං මය්හං” කියා හඬන හෙයින් මය්හක නම්වූ පක්ෂියෙක් පැසුනු ගෙඩි ඇති පුළිල ගසකට නැඟී මාගේ මාගේ යයි කියා හඬයි.</div>
                        </div>
                        <div class="paragraph" para="103">
                            <span class="paranum">103</span>
                            <div class="bodytext">“මෙසේ හඬන්නාවූ ඔහුගේ පුළිලගෙඩි රැස්වූ පක්ෂි සමූහයා අනුභව කොට යත්. ඒ පක්ෂි තෙමේ හඬාමැයි.</div>
                        </div>
                        <div class="paragraph" para="104">
                            <span class="paranum">104</span>
                            <div class="bodytext">“එපරිද්දෙන්ම මේ ලෝකයෙහි සමහරෙක් බොහෝවූ වස්තුව රැස්කොට කොටස්වූ පරිද්දෙන් තමහටද නොම ප්‍රයෝජන කරයි. නෑයන්ටද දියයුතු පරිද්දෙන් නොදෙන්නේමැයි.</div>
                        </div>
                        <div class="paragraph" para="105">
                            <span class="paranum">105</span>
                            <div class="bodytext">“හෙතෙම වස්ත්‍රද බත්ද එකවරක් නොඅනුභව කෙරෙයි. මල් නොපළඳියි, විලවුන් නොගනියි, කිසි නෑ කෙනෙකුන්ටද සංග්‍රහ නොකෙරෙයි.</div>
                        </div>
                        <div class="paragraph" para="106">
                            <span class="paranum">106</span>
                            <div class="bodytext">“මාගේ මාගේයයි රක්නාවූ මෙසේ හඬන්නාවූ ඔහුගේ වස්තුව රජවරුද, නොහොත් සොරුද, අප්‍රියයෝද හිමියෝද ගෙණයත්. ඒ මනුෂ්‍යතෙමේ හඬාමැයි.</div>
                        </div>
                        <div class="paragraph" para="107">
                            <span class="paranum">107</span>
                            <div class="bodytext">“ප්‍රාඥතෙමේ වනාහි සම්පත්තියට පැමිණ නෑයන්ටද සංග්‍රහ කෙරෙයි. එයින් කීර්තියටද පැමිණෙයි. පරලොවද “ස්වර්ගයෙහි සතුටුවෙයි.”</div>
                        </div>
                    </div>
                    <div class="centre ct_sutta ending">මය්හකජාතකං පඤ්චමං.</div>
                </div>
                <div class="subhead ct_sutta" node-id="501518">
                    <span class="subhead ct_sutta">391. ධජවිහෙඨන ජාතකය</span>
                    <div class="subhead-contents">
                        <div class="paragraph" para="108">
                            <span class="paranum">108</span>
                            <div class="bodytext">“යහපත්වූ වර්ණ ඇති ඔබ දුර්වර්ණරූප ඇත්තහු ඉදිරිකොට ඇඳිලිබැන්දේ නමස්කාර කෙරෙහිය. මෙතෙම ඔබට උතුම්ද, නොහොත් සමානයෙක්ද, අනිකාගේද, තමාගේද නාමය කියව,</div>
                        </div>
                        <div class="paragraph" para="109">
                            <span class="paranum">109</span>
                            <div class="bodytext">“රාජය, සම්‍යක් ප්‍රතිපන්නවූද, ඍජුව පිළිපන්නා වූද, උතුම්වූ විශුද්ධි දෙවියන්ගේ නාම ගොත්‍ර දෙක උත්පත්ති දෙවතාවෝ නොගණිත්. මම වනාහි තට මාගේ නම කියමි. තව්තිසා වැසි දෙවියන්ට අධිපතිවූ මම ශක්‍රනම් වෙමි.</div>
                        </div>
                        <div class="paragraph" para="110">
                            <span class="paranum">110</span>
                            <div class="bodytext">“දෙව රාජය මේ කාරණය ඔබ විචාරමි. මරණයෙන් යුක්තවූ භික්ෂුවක්හු දැක අභිමුඛකොට බදැඳිලිවූයේ යමෙක් නමස්කාර කෙරේද, හෙතෙම මෙයින් චුතවූයේ කිනම් සුවයක් ලබන්නේද,</div>
                        </div>
                        <div class="paragraph" para="111">
                            <span class="paranum">111</span>
                            <div class="bodytext">“යමෙක් චරණයෙන් යුක්තවූ භික්ෂුවක්හුදැයි අභිමුඛ කොට බදැඳිළිව නමස්කාර කෙරේද? හෙතෙම මේ ආත්මයෙහිම ප්‍රශංසාව ලබයි. ශරීර භෙදයෙන් මතු ස්වර්ගයටද පැමිණෙයි.</div>
                        </div>
                        <div class="paragraph" para="112">
                            <span class="paranum">112</span>
                            <div class="bodytext">“අද දෙවතාවන්ට ස්වාමිවූ ශක්‍රයා යම් හෙයකින් දුටුවෙමුද, එහෙයින් මට ලක්ෂමී තොමෝ පහළ විය ශක්‍රය, භික්ෂුවද ඔබද දැක බොහෝවූ පුණ්‍යයන් කරන්නෙමි.</div>
                        </div>
                        <div class="paragraph" para="113">
                            <span class="paranum">113</span>
                            <div class="bodytext">“බහුශ්‍රැතවූ බොහෝ කරුණු සිතන්නාවූ ප්‍රඥා සහිතවූ යම් කෙනෙක් ඇද්ද, ඔව්හු ඒකාන්තයෙන් සේවනය කටයුත්තාහ. රාජය, මේ භික්ෂුහූද මාද දැක බොහෝවූ පින් කරව.</div>
                        </div>
                        <div class="paragraph" para="114">
                            <span class="paranum">114</span>
                            <div class="bodytext">“දෙවරාජය, ඔබගේ සුභාෂිතයන් අසා ක්‍රොධ නැත්තේ නිරන්තරයෙන් ප්‍රසන්නවූ සිත් ඇත්තේ සියලු ආගන්තුගයන්ගේ ඉල්ලීමට සුදුසු නුවූයෙම් මාන්නය නසා අභිවාදනය කරන්නෙමියි” කීයේය.</div>
                        </div>
                    </div>
                    <div class="centre ct_sutta ending">විජ්ජාධර 
                        
                        
                        <span class="note">(ධජවිහෙඨක (සී. පී.), පබ්බජිතවිහෙඨක (ස්‍යා.))</span> ජාතකං ඡට්ඨං.
                    
                    
                    </div>
                </div>
                <div class="subhead ct_sutta" node-id="501519">
                    <span class="subhead ct_sutta">392. හිසපුප්ඵ ජාතකය</span>
                    <div class="subhead-contents">
                        <div class="paragraph" para="115">
                            <span class="paranum">115</span>
                            <div class="bodytext">“යම් හෙයකින් දියෙහි හටගත්තාවූ කයින් වචනින් නුදුන්නාවූ මේ නෙළුම් මල සුඹුනෙහිද මෙය අදත්තාදාන චේතනාවන්ගේ එක් කොටසකි. නිදුකාණෙනි, එසේ හෙයින් සුවඳ සොරෙක් වෙහිය.</div>
                        </div>
                        <div class="paragraph" para="116">
                            <span class="paranum">116</span>
                            <div class="bodytext">“පද්මය හැරගෙණ නොයමි, නොබිඳිමි, දුර සිට සුඹුනෙමි. එසේ කල්හි කවරකාරණයකින් සුවඳ සොරායයි කියනු ලැබේද?</div>
                        </div>
                        <div class="paragraph" para="117">
                            <span class="paranum">117</span>
                            <div class="bodytext">“යමෙක් යම් හෙයකින් නෙළුම් අල සාරයිද, හෙළ නෙළුම් බිඳීද, මෙසේ දරුණු කර්මාන්ත ඇති මේතෙම සොරායයි නොකියනු ලැබේද?</div>
                        </div>
                        <div class="paragraph" para="118">
                            <span class="paranum">118</span>
                            <div class="bodytext">“ගැවසීගත් රෞද්‍රබව ඇති පුරුෂතෙම කිරි මවකගේ ඉතා කිළුටු වස්ත්‍රයක් මෙන් පවින් වැකුණේමය. එසේ හෙයින් ඔහු කෙරෙහි මාගේ වචනයක් නැත. ඔබට වනාහි කියන්නට සුදුසු වෙමි.</div>
                        </div>
                        <div class="paragraph" para="119">
                            <span class="paranum">119</span>
                            <div class="bodytext">“නිර්දොෂවූ නිරන්තරයෙන් පිරිසුදු ගුණධර්මයන් සොයන්නාවූ පුරුෂයාගේ පාපය සම්බන්ධව කෙසඟක් පමණවූද දෝෂය මහාමේඝයක් ප්‍රමාණව වැටහෙන්නේය.</div>
                        </div>
                        <div class="paragraph" para="120">
                            <span class="paranum">120</span>
                            <div class="bodytext">“යක්ෂය, ඒකාන්තයෙන් මා හඳුනන්නෙහිය නැවත මට අනුකම්පා කරව. යක්ෂය, යම් කලෙක්හි මෙබඳු වරදක් දක්නෙහිද, එකල්හි නැවතද අවවාද වශයෙන් කියව.</div>
                        </div>
                        <div class="paragraph" para="121">
                            <span class="paranum">121</span>
                            <div class="bodytext">“භික්ෂුව” තා අනුව ජීවත් නොවෙමි. තාගේ බැළයෙන්ද ජීවත් නොවම්හ. යම් ගුණධර්මයකින් සුගතියට යන්නේ නම් එය ඔබම දැන ගන්නෙහියයි” කීයේය.</div>
                        </div>
                    </div>
                    <div class="centre ct_sutta ending">සිඞ්ඝපුප්ඵ 
                        
                        
                        <span class="note">(භිසපුප්ඵ (සී. පී.), උපසිඞ්ඝපුප්ඵ (ස්‍යා.))</span> ජාතකං සත්තමං.
                    
                    
                    </div>
                </div>
                <div class="subhead ct_sutta" node-id="501520">
                    <span class="subhead ct_sutta">393. විඝාසාද ජාතකය</span>
                    <div class="subhead-contents">
                        <div class="paragraph" para="122">
                            <span class="paranum">122</span>
                            <div class="bodytext">“යම් ජන කෙනෙක් කා ඉතිරි දෙය කන්නාහුද ඔහුද ඒකාන්තයෙන් ඉතා සුවසේ ජීවත් වෙත්. මේ ආත්මයෙහිම පැසසිය යුත්තෝ වෙති. පරලෙව්හිදී සුගතියම වන්නේයි.</div>
                        </div>
                        <div class="paragraph" para="123">
                            <span class="paranum">123</span>
                            <div class="bodytext">“ප්‍රාඥයෙනි, කියන්නාවූ ගිරවාගේ වචනය නො අසව්. සහෝදරයෙනි, මේ වචනය අසව මෙතෙම අපටම ප්‍රශංසා කරයි.</div>
                        </div>
                        <div class="paragraph" para="124">
                            <span class="paranum">124</span>
                            <div class="bodytext">“කුණප අනුභව කරන්නෝ මාගේ වචනය අසව්. මම තොපට ප්‍රශංසා නොකරමි. තෙපි ඉඳුල් කන්නාහු වෙති. තෙපි භුක්තාවශෙෂය කන්නාහු නම් නොවෙත්.</div>
                        </div>
                        <div class="paragraph" para="125">
                            <span class="paranum">125</span>
                            <div class="bodytext">“මෙද්ධ්‍යාරණ්‍යයෙහි කුඩිම්බි ඇත්තාවූ පැවිදිවූ අපට සප්ත වර්ෂ කෙනෙක් ඉක්මුනාහ. කා ඉතිරි දෙයින්ම යැපෙන්නාවූ අපි ඉදින් පින්වතාට ගැරහිය යුත්තෝ වෙමු නම් භවත් හට පැසසිය යුත්තෝ කවරහුද,</div>
                        </div>
                        <div class="paragraph" para="126">
                            <span class="paranum">126</span>
                            <div class="bodytext">“තෙපි හැම දෙනම සිංහයන්ගේද ව්‍යාඝ්‍රයන්ගේද වල් මෘගයන්ගේද ඉතිරිවූ යම් භෝජනයක් ඇද්ද, ඒ ඉඳුලෙන්ම යැපෙන්නාහු විඝාසාදීම්හයි හඟින්නහුය.</div>
                        </div>
                        <div class="paragraph" para="127">
                            <span class="paranum">127</span>
                            <div class="bodytext">“යම් කෙනෙක් බ්‍රාහ්මණයෙකුටද ශ්‍රමණයෙකුටද අන්‍යවූ ගුණ කියා ඉල්වන්නෙකුටද ආහාරාදිය දී එයින් ඉතිරිවූවක් අනුභව කෙරෙද්ද, එසේවූ ජනයෝ විඝාසාදීහු නම් වෙතියි” කීයේය.</div>
                        </div>
                    </div>
                    <div class="centre ct_sutta ending">විඝාසාදජාතකං අට්ඨමං.</div>
                </div>
                <div class="subhead ct_sutta" node-id="501521">
                    <span class="subhead ct_sutta">394. වට්ටක ජාතකය</span>
                    <div class="subhead-contents">
                        <div class="paragraph" para="128">
                            <span class="paranum">128</span>
                            <div class="bodytext">“කව්ඩු මයිලනුවෙනි, ප්‍රණීතවූ බත අනුභව කෙරෙහි ගිතෙල්ද තලතෙල්ද, අනුභව කෙරෙහි එසේ කල්හි කවර නම් කාරණයකින් නුඹ කෘශවෙහිද?</div>
                        </div>
                        <div class="paragraph" para="129">
                            <span class="paranum">129</span>
                            <div class="bodytext">“සතුරන් මැද වසන්නාවූ ඔවුන් අතුරෙහි ආහාරය සොයන්නාවූ නිරන්තරයෙන් කලකිරුණු සිත් ඇති කවුඩුවාගේ දැඩි බවෙක් හෙවත් පුෂ්ටියෙක් කොයින්ද?</div>
                        </div>
                        <div class="paragraph" para="130">
                            <span class="paranum">130</span>
                            <div class="bodytext">“වක්වූ ග්‍රීවා ඇති කවුඩුවෝ නිරතුරුම භයින් වෙව්ලන්නාහ. පාප කර්මයෙන් ලබන ලද ආහාරය නො පිනවයි. වටුව, ඒකාරණයෙන් මම කෙට්ටුවෙමි.</div>
                        </div>
                        <div class="paragraph" para="131">
                            <span class="paranum">131</span>
                            <div class="bodytext">“වටුව, රළුවූ මඳ  ඕජා ඇති තෘණ බීජයන් අනුභව කෙරෙහිය. එතකුදුවුවත් තෝ කවර කාරණයකින් සම්පූර්ණවූ මස් ලේ ඇත්තෙහිද?</div>
                        </div>
                        <div class="paragraph" para="132">
                            <span class="paranum">132</span>
                            <div class="bodytext">“කව්ඩුව, ආහාරයෙහි මඳ ආශාවෙන්ද මද සිතිවිලි ඇතිහෙයින්ද, දුර නොවූ ගමන් යාමෙන්ද ලද ලද දෙයින් යැපෙන්නේ වෙමි. ඒ කාරණයෙන් මම තරවීමි.</div>
                        </div>
                        <div class="paragraph" para="133">
                            <span class="paranum">133</span>
                            <div class="bodytext">“මද ආශා ඇත්තාවූ ස්වල්ප සිතිවිලි ඇති සැපයෙන් යුක්තවූ මනාකොට ගන්නාලද ආහාර ප්‍රමාණ ඇති පුද්ගලයාට දිවි පැවැත්ම සැපසේ නිපදවිය හැක්කේයයි” කීයේය.</div>
                        </div>
                    </div>
                    <div class="centre ct_sutta ending">වට්ටකජාතකං නවමං.</div>
                </div>
                <div class="subhead ct_sutta" node-id="501522">
                    <span class="subhead ct_sutta">395. කාක ජාතකය</span>
                    <div class="subhead-contents">
                        <div class="paragraph" para="134">
                            <span class="paranum">134</span>
                            <div class="bodytext">“මැණිකක් දරන්නාවූ යහළුවෙකු බොහෝ කලකින් දක්නෙමු මනාව කරණ ලද රැවුල් කැපීම ඇති මාගේ යහළු තෙම හොබනේය.</div>
                        </div>
                        <div class="paragraph" para="135">
                            <span class="paranum">135</span>
                            <div class="bodytext">“රාජකාරිවල යෙදුණවූ මම වැඩුණවූ කිසිලි රෝම හා නිය ඇත්තේ වීමි. කලකින් කරනැවෑමියෙකු ලදින් ඒ රෝම අද දුරුකරවූයෙමි.</div>
                        </div>
                        <div class="paragraph" para="136">
                            <span class="paranum">136</span>
                            <div class="bodytext">“යම් හෙයකින් දුර්ලභවූ කරනැවෑමියෙකු ලදින් ලෝමය දුරුකරවූයෙහිද නැවත යහළුව, දැන් කුමක් බොටුවෙහි කිනි කිනියන නාද පවත්වා දැයි කවුඩුවාට පරිහාස කෙළේය.</div>
                        </div>
                        <div class="paragraph" para="137">
                            <span class="paranum">137</span>
                            <div class="bodytext">“සියුමැලි මිනිසුන්ගේ බොටුවෙහි මැණිකෙක් එල්බෙයි. එහෙයින් මම ඔවුන්ට අනුව හික්මෙමි. හෙවත් පිළිපදිමි නුඹ එය කෙළිපිණිස කරණ ලද්දෙකැයි නොසිතව.</div>
                        </div>
                        <div class="paragraph" para="138">
                            <span class="paranum">138</span>
                            <div class="bodytext">“යහළුව, ඉදින් මට මනාකොට කරණ ලද රැවුල් කැපීම කැමැත්තෙහි නම් තටද එය කරවන්නෙමි. තට මේ මැණිකද දෙමි.</div>
                        </div>
                        <div class="paragraph" para="139">
                            <span class="paranum">139</span>
                            <div class="bodytext">“තෝම මේ මැණිකට සුදුසුය. මනාව කරණ ලද රැවුල් කැපීමටද තෝම සුදුසුය. යහළුව තාගේ නොදැනීම මට ප්‍රියවේ. එහෙයින් තට ආමන්ත්‍රණය කොට යෙමියි” කීයේය.</div>
                        </div>
                    </div>
                    <div class="centre ct_sutta ending">පාරාවතජාතකං 
                        
                        
                        <span class="note">(කාකජාතකං (සී. පී.), මණිජාතකං (ස්‍යා.))</span> දසමං.
                    
                    
                    </div>
                </div>
            </div>
            <div class="centre ct_vagga ending">ඛරපුත්තවග්ගො 
                
                
                <span class="note">(සෙනකවග්ගො (සී. පී.), ඛුරපුත්තවග්ගො (ස්‍යා.), සූචිවග්ගො (ක.))</span> දුතියො.
            
            
            </div>
            <div class="paragraph udana" para="udana"></div>
        </div>
    </div>
    <div class="centre ct_nipatha ending">ඡක්කනිපාතං නිට්ඨිතං.</div>
    <div class="paragraph udana" para="udana"></div>
</div>
<!--pulled up-->