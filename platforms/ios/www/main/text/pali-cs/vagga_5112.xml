<div class="chapter ct_nipatha" node-id="51120">
    <span class="chapter ct_nipatha">19. සට්ඨිනිපාතො</span>
    <div class="chapter-contents">
        <div class="subhead ct_sutta" node-id="51121">
            <span class="subhead ct_sutta">529. සොණකජාතකං (1)</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘තස්ස 
                        <pb ed="T" n="2.0031"/>
                        <pb ed="V" n="2.0034"/>
                        <pb ed="M" n="2.0053"/> සුත්වා සතං දම්මි, සහස්සං දිට්ඨ 
                        <span class="note">(දට්ඨු (සී. පී.))</span> සොණකං;
                    </div>
                    <div class="gathalast">කො මෙ සොණකමක්ඛාති, සහායං පංසුකීළිතං’’.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘අථබ්‍රවී මාණවකො, දහරො පඤ්චචූළකො;</div>
                    <div class="gatha">මය්හං සුත්වා සතං දෙහි, සහස්සං දිට්ඨ 
                        <span class="note">(දට්ඨු (සී. පී.))</span> සොණකං;
                    </div>
                    <div class="gathalast">අහං තෙ සොණකක්ඛිස්සං 
                        <span class="note">(අහං සොණකමක්ඛිස්සං (සී. පී.), අහං තෙ සොණකමක්ඛිස්සං (ස්‍යා.))</span>, සහායං පංසුකීළිතං’’.
                    </div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘කතමස්මිං 
                        <span class="note">(කතරස්මිං (සී. ස්‍යා. පී.))</span> සො ජනපදෙ, රට්ඨෙසු නිගමෙසු ච;
                    </div>
                    <div class="gathalast">කත්ථ සොණකමද්දක්ඛි 
                        <span class="note">(කත්ථ තෙ සොණකො දිට්ඨො (සී. පී.))</span>, තං මෙ අක්ඛාහි පුච්ඡිතො’’.
                    </div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘තවෙව දෙව විජිතෙ, තවෙවුය්‍යානභූමියා;</div>
                    <div class="gathalast">උජුවංසා මහාසාලා, නීලොභාසා මනොරමා.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘තිට්ඨන්ති මෙඝසමානා, රම්මා අඤ්ඤොඤ්ඤනිස්සිතා;</div>
                    <div class="gatha">තෙසං මූලම්හි 
                        <span class="note">(මූලස්මිං (සී. පී.), මූලස්මි (ස්‍යා.))</span> සොණකො, ඣායතී අනුපාදනො 
                        <span class="note">(අනුපාදිනො (ස්‍යා.), අනුපාදානො (පී.))</span>;
                    </div>
                    <div class="gathalast">උපාදානෙසු ලොකෙසු, ඩය්හමානෙසු නිබ්බුතො.</div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ‘‘තතො ච රාජා පායාසි, සෙනාය චතුරඞ්ගියා;</div>
                    <div class="gathalast">කාරාපෙත්වා සමං මග්ගං, අගමා යෙන සොණකො.</div>
                </div>
                <div class="paragraph" para="7">
                    <span class="paranum">7</span>
                    <div class="gatha"> ‘‘උය්‍යානභූමිං ගන්ත්වාන, විචරන්තො බ්‍රහාවනෙ;</div>
                    <div class="gathalast">ආසීනං 
                        <pb ed="T" n="2.0032"/> සොණකං දක්ඛි, ඩය්හමානෙසු නිබ්බුතං’’.
                    </div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘කපණො වතයං භික්ඛු, මුණ්ඩො සඞ්ඝාටිපාරුතො;</div>
                    <div class="gathalast">අමාතිකො අපිතිකො, රුක්ඛමූලස්මි ඣායති’’.</div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘ඉමං වාක්‍යං නිසාමෙත්වා, සොණකො එතදබ්‍රවි;</div>
                    <div class="gathalast">‘න රාජ කපණො හොති, ධම්මං කායෙන ඵස්සයං 
                        <span class="note">(ඵුසයං (ක.))</span>.
                    </div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘යො 
                        <pb ed="M" n="2.0054"/> ච 
                        <span class="note">(යොධ (සී. ස්‍යා.))</span> ධම්මං නිරංකත්වා 
                        <span class="note">(නිරාකත්වා (?))</span>, අධම්මමනුවත්තති;
                    </div>
                    <div class="gathalast">ස රාජ කපණො හොති, පාපො පාපපරායනො’’’.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘‘අරින්දමොති 
                        <pb ed="V" n="2.0035"/> මෙ නාමං, කාසිරාජාති මං විදූ;
                    </div>
                    <div class="gathalast">කච්චි භොතො සුඛස්සෙය්‍යා 
                        <span class="note">(සුඛා සෙය්‍යා (පී.), සුඛසෙය්‍යො (ක.))</span>, ඉධ පත්තස්ස සොණක’’’.
                    </div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘සදාපි භද්‍රමධනස්ස, අනාගාරස්ස භික්ඛුනො;</div>
                    <div class="gatha">න තෙසං කොට්ඨෙ ඔපෙන්ති, න කුම්භිං න ඛළොපියං 
                        <span class="note">(න කුම්භෙ න කළොපියා (ස්‍යා. පී.))</span>;
                    </div>
                    <div class="gathalast">පරනිට්ඨිතමෙසානා, තෙන යාපෙන්ති සුබ්බතා.</div>
                </div>
                <div class="paragraph" para="13">
                    <span class="paranum">13</span>
                    <div class="gatha"> ‘‘දුතියම්පි භද්‍රමධනස්ස, අනාගාරස්ස භික්ඛුනො;</div>
                    <div class="gathalast">අනවජ්ජපිණ්ඩො 
                        <span class="note">(අනවජ්ජො පිණ්ඩා (පී.))</span> භොත්තබ්බො, න ච කොචූපරොධති.
                    </div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘‘තතියම්පි භද්‍රමධනස්ස, අනාගාරස්ස භික්ඛුනො;</div>
                    <div class="gathalast">නිබ්බුතො පිණ්ඩො භොත්තබ්බො, න ච කොචූපරොධති.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘චතුත්ථම්පි 
                        <span class="note">(චතුත්ථං (පී.))</span> භද්‍රමධනස්ස, අනාගාරස්ස භික්ඛුනො;
                    </div>
                    <div class="gathalast">මුත්තස්ස රට්ඨෙ චරතො, සඞ්ගො යස්ස න විජ්ජති.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘පඤ්චමම්පි 
                        <span class="note">(පඤ්චමං (පී.))</span> භද්‍රමධනස්ස, අනාගාරස්ස භික්ඛුනො;
                    </div>
                    <div class="gathalast">නගරම්හි ඩය්හමානම්හි, නාස්ස කිඤ්චි අඩය්හථ.</div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘ඡට්ඨම්පි 
                        <pb ed="T" n="2.0033"/>
                        <span class="note">(ඡට්ඨං (පී.))</span> භද්‍රමධනස්ස, අනාගාරස්ස භික්ඛුනො;
                    </div>
                    <div class="gathalast">රට්ඨෙ විලුම්පමානම්හි 
                        <span class="note">(විලුප්පමානම්හි (ක.))</span>, නාස්ස කිඤ්චි අහීරථ 
                        <span class="note">(අහාරථ (සී. ස්‍යා.))</span>.
                    </div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘සත්තමම්පි 
                        <span class="note">(සත්තමං (පී.))</span> භද්‍රමධනස්ස, අනාගාරස්ස භික්ඛුනො;
                    </div>
                    <div class="gatha">චොරෙහි රක්ඛිතං මග්ගං, යෙ චඤ්ඤෙ පරිපන්ථිකා;</div>
                    <div class="gathalast">පත්තචීවරමාදාය, සොත්ථිං ගච්ඡති සුබ්බතො.</div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘අට්ඨමම්පි 
                        <span class="note">(අට්ඨමං (පී.))</span> භද්‍රමධනස්ස, අනාගාරස්ස භික්ඛුනො;
                    </div>
                    <div class="gathalast">යං යං දිසං පක්කමති, අනපෙක්ඛොව ගච්ඡති’’.</div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘බහූපි භද්‍රා 
                        <span class="note">(බහූනි සමණභද්‍රානි (සී.), බහූපි භද්‍රකා එතෙ (පී.))</span> එතෙසං, යො ත්වං භික්ඛු පසංසසි;
                    </div>
                    <div class="gathalast">අහඤ්ච ගිද්ධො කාමෙසු, කථං කාහාමි සොණක.</div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘පියා 
                        <pb ed="M" n="2.0055"/> මෙ මානුසා කාමා, අථො දිබ්‍යාපි මෙ පියා;
                    </div>
                    <div class="gathalast">අථ කෙන නු වණ්ණෙන, උභො ලොකෙ ලභාමසෙ’’.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘කාමෙ ගිද්ධා 
                        <span class="note">(කාමෙසු ගිද්ධා (සී. පී.))</span> කාමරතා, කාමෙසු අධිමුච්ඡිතා;
                    </div>
                    <div class="gathalast">නරා පාපානි කත්වාන, උපපජ්ජන්ති දුග්ගතිං.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘යෙ ච කාමෙ පහන්ත්වාන 
                        <span class="note">(පහත්වාන (සී. පී.))</span>, නික්ඛන්තා අකුතොභයා;
                    </div>
                    <div class="gathalast">එකොදිභාවාධිගතා, න තෙ ගච්ඡන්ති දුග්ගතිං.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘උපමං තෙ කරිස්සාමි, තං සුණොහි අරින්දම;</div>
                    <div class="gathalast">උපමාය මිධෙකච්චෙ 
                        <span class="note">(පිධෙකච්චෙ (සී. පී.))</span>, අත්ථං ජානන්ති පණ්ඩිතා.
                    </div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘ගඞ්ගාය 
                        <pb ed="V" n="2.0036"/> කුණපං දිස්වා, වුය්හමානං මහණ්ණවෙ;
                    </div>
                    <div class="gathalast">වායසො සමචින්තෙසි, අප්පපඤ්ඤො අචෙතසො.</div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘‘යානඤ්ච 
                        <pb ed="T" n="2.0034"/> වතිදං ලද්ධං, භක්ඛො චායං අනප්පකො’;
                    </div>
                    <div class="gathalast">තත්ථ රත්තිං තත්ථ දිවා, තත්ථෙව නිරතො මනො.</div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘ඛාදං නාගස්ස මංසානි, පිවං භාගීරථොදකං 
                        <span class="note">(භාගිරසොදකං (සී. ස්‍යා. පී. ක.))</span>;
                    </div>
                    <div class="gathalast">සම්පස්සං වනචෙත්‍යානි, න පලෙත්ථ 
                        <span class="note">(පලෙත්වා (ක.))</span> විහඞ්ගමො.
                    </div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘තඤ්ච 
                        <span class="note">(තංව (පී.))</span> ඔතරණී ගඞ්ගා, පමත්තං කුණපෙ රතං;
                    </div>
                    <div class="gathalast">සමුද්දං අජ්ඣගාහාසි 
                        <span class="note">(අජ්ඣගාහයි (පී.))</span>, අගතී යත්ථ පක්ඛිනං.
                    </div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘සො ච භක්ඛපරික්ඛීණො, උදපත්වා 
                        <span class="note">(උප්පතිත්වා (සී. ස්‍යා.), උදාපත්වා (පී.))</span> විහඞ්ගමො.
                    </div>
                    <div class="gathalast">න පච්ඡතො න පුරතො, නුත්තරං නොපි දක්ඛිණං.</div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘දීපං සො නජ්ඣගාගඤ්ඡි 
                        <span class="note">(න අජ්ඣගඤ්ඡි (සී.), න අජ්ඣගච්ඡි (පී.))</span>, අගතී යත්ථ පක්ඛිනං;
                    </div>
                    <div class="gathalast">සො ච තත්ථෙව පාපත්ථ, යථා දුබ්බලකො තථා.</div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ‘‘තඤ්ච සාමුද්දිකා මච්ඡා, කුම්භීලා මකරා සුසූ;</div>
                    <div class="gathalast">පසය්හකාරා ඛාදිංසු, ඵන්දමානං විපක්ඛකං 
                        <span class="note">(විපක්ඛිනං (සී. පී.), විපක්ඛිකං (ස්‍යා.))</span>.
                    </div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘එවමෙව 
                        <pb ed="M" n="2.0056"/> තුවං රාජ, යෙ චඤ්ඤෙ කාමභොගිනො;
                    </div>
                    <div class="gathalast">ගිද්ධා චෙ න වමිස්සන්ති, කාකපඤ්ඤාව 
                        <span class="note">(කාකපඤ්ඤාය (සී. ස්‍යා. පී.))</span> තෙ විදූ.
                    </div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘එසා තෙ උපමා රාජ, අත්ථසන්දස්සනී කතා;</div>
                    <div class="gathalast">ත්වඤ්ච පඤ්ඤායසෙ තෙන, යදි කාහසි වා න වා.</div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ‘‘එකවාචම්පි ද්විවාචං, භණෙය්‍ය අනුකම්පකො;</div>
                    <div class="gathalast">තතුත්තරිං න භාසෙය්‍ය, දාසොවය්‍යස්ස 
                        <span class="note">(දාසො අය්‍යස්ස (සී.), දාසො අයිරස්ස (පී.))</span> සන්තිකෙ’’.
                    </div>
                </div>
                <div class="paragraph" para="35">
                    <span class="paranum">35</span>
                    <div class="gatha"> ‘‘ඉදං වත්වාන පක්කාමි, සොණකො අමිතබුද්ධිමා 
                        <span class="note">(සොණකො’මිතබුද්ධිමා (?))</span>;
                    </div>
                    <div class="gathalast">වෙහාසෙ අන්තලික්ඛස්මිං, අනුසාසිත්වාන ඛත්තියං’’.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘කො 
                        <pb ed="T" n="2.0035"/> නුමෙ රාජකත්තාරො, සුද්දා වෙය්‍යත්තමාගතා 
                        <span class="note">(සූතා වෙය්‍යත්තිමාගතා (සී. ස්‍යා. පී.))</span>;
                    </div>
                    <div class="gathalast">රජ්ජං නිය්‍යාදයිස්සාමි, නාහං රජ්ජෙන මත්ථිකො.</div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘අජ්ජෙව පබ්බජිස්සාමි, කො ජඤ්ඤා මරණං සුවෙ;</div>
                    <div class="gathalast">මාහං කාකොව දුම්මෙධො, කාමානං වසමන්වගං’’ 
                        <span class="note">(වසමන්නගා (පී.))</span>.
                    </div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘අත්ථි තෙ දහරො පුත්තො, දීඝාවු රට්ඨවඩ්ඪනො;</div>
                    <div class="gathalast">තං රජ්ජෙ අභිසිඤ්චස්සු, සො නො රාජා භවිස්සති’’.</div>
                </div>
                <div class="paragraph" para="39">
                    <span class="paranum">39</span>
                    <div class="gatha"> ‘‘ඛිප්පං කුමාරමානෙථ, දීඝාවුං රට්ඨවඩ්ඪනං;</div>
                    <div class="gathalast">තං රජ්ජෙ අභිසිඤ්චිස්සං, සො වො රාජා භවිස්සති’’.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘තතො 
                        <pb ed="V" n="2.0037"/> කුමාරමානෙසුං, දීඝාවුං රට්ඨවඩ්ඪනං;
                    </div>
                    <div class="gathalast">තං දිස්වා ආලපී රාජා, එකපුත්තං මනොරමං.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘සට්ඨි ගාමසහස්සානි, පරිපුණ්ණානි සබ්බසො;</div>
                    <div class="gathalast">තෙ පුත්ත පටිපජ්ජස්සු, රජ්ජං නිය්‍යාදයාමි තෙ.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘අජ්ජෙව පබ්බජිස්සාමි, කො ජඤ්ඤා මරණං සුවෙ;</div>
                    <div class="gathalast">මාහං කාකොව දුම්මෙධො, කාමානං වසමන්වගං 
                        <span class="note">(වසමන්නගා (පී.))</span>.
                    </div>
                </div>
                <div class="paragraph" para="43">
                    <span class="paranum">43</span>
                    <div class="gatha"> ‘‘සට්ඨි නාගසහස්සානි, සබ්බාලඞ්කාරභූසිතා;</div>
                    <div class="gathalast">සුවණ්ණකච්ඡා මාතඞ්ගා, හෙමකප්පනවාසසා.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘ආරූළ්හා 
                        <pb ed="M" n="2.0057"/> ගාමණීයෙහි, තොමරඞ්කුසපාණිභි;
                    </div>
                    <div class="gathalast">තෙ පුත්ත පටිපජ්ජස්සු, රජ්ජං නිය්‍යාදයාමි තෙ.</div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘අජ්ජෙව පබ්බජිස්සාමි, කො ජඤ්ඤා මරණං සුවෙ;</div>
                    <div class="gathalast">මාහං කාකොව දුම්මෙධො, කාමානං වසමන්වගං.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> ‘‘සට්ඨි 
                        <pb ed="T" n="2.0036"/> අස්සසහස්සානි, සබ්බාලඞ්කාරභූසිතා;
                    </div>
                    <div class="gathalast">ආජානීයාව ජාතියා, සින්ධවා සීඝවාහිනො.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘ආරූළ්හා ගාමණීයෙහි, ඉල්ලියාචාපධාරිභි 
                        <span class="note">(ඉන්දියාචාපධාරිභි (ක.))</span>;
                    </div>
                    <div class="gathalast">තෙ පුත්ත පටිපජ්ජස්සු, රජ්ජං නිය්‍යාදයාමි තෙ.</div>
                </div>
                <div class="paragraph" para="48">
                    <span class="paranum">48</span>
                    <div class="gatha"> ‘‘අජ්ජෙව පබ්බජිස්සාමි, කො ජඤ්ඤා මරණං සුවෙ;</div>
                    <div class="gathalast">මාහං කාකොව දුම්මෙධො, කාමානං වසමන්වගං.</div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘සට්ඨි රථසහස්සානි, සන්නද්ධා උස්සිතද්ධජා;</div>
                    <div class="gathalast">දීපා අථොපි වෙය්‍යග්ඝා, සබ්බාලඞ්කාරභූසිතා.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘ආරූළ්හා ගාමණීයෙහි, චාපහත්ථෙහි වම්මිභි;</div>
                    <div class="gathalast">තෙ පුත්ත පටිපජ්ජස්සු, රජ්ජං නිය්‍යාදයාමි තෙ.</div>
                </div>
                <div class="paragraph" para="51">
                    <span class="paranum">51</span>
                    <div class="gatha"> ‘‘අජ්ජෙව පබ්බජිස්සාමි, කො ජඤ්ඤා මරණං සුවෙ;</div>
                    <div class="gathalast">මාහං කාකොව දුම්මෙධො, කාමානං වසමන්වගං.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘සට්ඨි ධෙනුසහස්සානි, රොහඤ්ඤා පුඞ්ගවූසභා;</div>
                    <div class="gathalast">තා පුත්ත පටිපජ්ජස්සු, රජ්ජං නිය්‍යාදයාමි තෙ.</div>
                </div>
                <div class="paragraph" para="53">
                    <span class="paranum">53</span>
                    <div class="gatha"> ‘‘අජ්ජෙව පබ්බජිස්සාමි, කො ජඤ්ඤා මරණං සුවෙ;</div>
                    <div class="gathalast">මාහං කාකොව දුම්මෙධො, කාමානං වසමන්වගං.</div>
                </div>
                <div class="paragraph" para="54">
                    <span class="paranum">54</span>
                    <div class="gatha"> ‘‘සොළසිත්ථිසහස්සානි 
                        <pb ed="V" n="2.0038"/>, සබ්බාලඞ්කාරභූසිතා;
                    </div>
                    <div class="gatha">විචිත්‍රවත්ථාභරණා, ආමුත්තමණිකුණ්ඩලා;</div>
                    <div class="gathalast">තා පුත්ත පටිපජ්ජස්සු, රජ්ජං නිය්‍යාදයාමි තෙ.</div>
                </div>
                <div class="paragraph" para="55">
                    <span class="paranum">55</span>
                    <div class="gatha"> ‘‘අජ්ජෙව පබ්බජිස්සාමි, කො ජඤ්ඤා මරණං සුවෙ;</div>
                    <div class="gathalast">මාහං 
                        <pb ed="T" n="2.0037"/> කාකොව දුම්මෙධො, කාමානං වසමන්වගං’’.
                    </div>
                </div>
                <div class="paragraph" para="56">
                    <span class="paranum">56</span>
                    <div class="gatha"> ‘‘දහරස්සෙව 
                        <pb ed="M" n="2.0058"/> මෙ තාත, මාතා මතාති මෙ සුතං;
                    </div>
                    <div class="gathalast">තයා විනා අහං තාත, ජීවිතුම්පි න උස්සහෙ.</div>
                </div>
                <div class="paragraph" para="57">
                    <span class="paranum">57</span>
                    <div class="gatha"> ‘‘යථා ආරඤ්ඤකං නාගං, පොතො අන්වෙති පච්ඡතො;</div>
                    <div class="gathalast">ජෙස්සන්තං ගිරිදුග්ගෙසු, සමෙසු විසමෙසු ච.</div>
                </div>
                <div class="paragraph" para="58">
                    <span class="paranum">58</span>
                    <div class="gatha"> ‘‘එවං තං අනුගච්ඡාමි, පුත්තමාදාය 
                        <span class="note">(පත්තමාදාය (පී.))</span> පච්ඡතො;
                    </div>
                    <div class="gathalast">සුභරො තෙ භවිස්සාමි, න තෙ හෙස්සාමි දුබ්භරො’’.</div>
                </div>
                <div class="paragraph" para="59">
                    <span class="paranum">59</span>
                    <div class="gatha"> ‘‘යථා සාමුද්දිකං නාවං, වාණිජානං ධනෙසිනං;</div>
                    <div class="gathalast">වොහාරො තත්ථ ගණ්හෙය්‍ය, වාණිජා බ්‍යසනී 
                        <span class="note">(බ්‍යසනං (ක.))</span> සියා.
                    </div>
                </div>
                <div class="paragraph" para="60">
                    <span class="paranum">60</span>
                    <div class="gatha"> ‘‘එවමෙවායං පුත්තකලි 
                        <span class="note">(පුත්තක (ස්‍යා.))</span>, අන්තරායකරො මම 
                        <span class="note">(මමං (පී.))</span>;
                    </div>
                    <div class="gathalast">ඉමං කුමාරං පාපෙථ, පාසාදං රතිවඩ්ඪනං.</div>
                </div>
                <div class="paragraph" para="61">
                    <span class="paranum">61</span>
                    <div class="gatha"> ‘‘තත්ථ කම්බුසහත්ථායො, යථා සක්කංව අච්ඡරා;</div>
                    <div class="gathalast">තා නං තත්ථ රමෙස්සන්ති 
                        <span class="note">(රමිස්සන්ති (ස්‍යා. ක.))</span>, තාහි චෙසො 
                        <span class="note">(මෙසො (පී.))</span> රමිස්සති.
                    </div>
                </div>
                <div class="paragraph" para="62">
                    <span class="paranum">62</span>
                    <div class="gatha"> ‘‘තතො කුමාරං පාපෙසුං, පාසාදං රතිවඩ්ඪනං;</div>
                    <div class="gathalast">තං දිස්වා අවචුං කඤ්ඤා, දීඝාවුං රට්ඨවඩ්ඪනං.</div>
                </div>
                <div class="paragraph" para="63">
                    <span class="paranum">63</span>
                    <div class="gatha"> ‘‘දෙවතා නුසි ගන්ධබ්බො, අදු 
                        <span class="note">(ආදු (සී. පී.))</span> සක්කො පුරින්දදො;
                    </div>
                    <div class="gathalast">කො වා ත්වං කස්ස වා පුත්තො, කථං ජානෙමු තං මයං’’.</div>
                </div>
                <div class="paragraph" para="64">
                    <span class="paranum">64</span>
                    <div class="gatha"> ‘‘නම්හි දෙවො න ගන්ධබ්බො, නාපි 
                        <span class="note">(නම්හි (ක.))</span> සක්කො පුරින්දදො;
                    </div>
                    <div class="gatha">කාසිරඤ්ඤො අහං පුත්තො, දීඝාවු රට්ඨවඩ්ඪනො;</div>
                    <div class="gathalast">මමං 
                        <span class="note">(මම (පී.))</span> භරථ භද්දං වො 
                        <span class="note">(භද්දන්තෙ (ක.))</span>, අහං භත්තා භවාමි වො’’.
                    </div>
                </div>
                <div class="paragraph" para="65">
                    <span class="paranum">65</span>
                    <div class="gatha"> ‘‘තං 
                        <pb ed="T" n="2.0038"/> තත්ථ අවචුං කඤ්ඤා, දීඝාවුං රට්ඨවඩ්ඪනං;
                    </div>
                    <div class="gathalast">‘කුහිං රාජා අනුප්පත්තො, ඉතො රාජා කුහිං ගතො’’’.</div>
                </div>
                <div class="paragraph" para="66">
                    <span class="paranum">66</span>
                    <div class="gatha"> ‘‘පඞ්කං රාජා අතික්කන්තො, ථලෙ රාජා පතිට්ඨිතො;</div>
                    <div class="gathalast">අකණ්ටකං අගහනං, පටිපන්නො මහාපථං.</div>
                </div>
                <div class="paragraph" para="67">
                    <span class="paranum">67</span>
                    <div class="gatha"> ‘‘අහඤ්ච පටිපන්නොස්මි, මග්ගං දුග්ගතිගාමිනං;</div>
                    <div class="gathalast">සකණ්ටකං සගහනං, යෙන ගච්ඡන්ති දුග්ගතිං’’.</div>
                </div>
                <div class="paragraph" para="68">
                    <span class="paranum">68</span>
                    <div class="gatha"> ‘‘තස්ස 
                        <pb ed="V" n="2.0039"/>
                        <pb ed="M" n="2.0059"/> තෙ ස්වාගතං රාජ, සීහස්සෙව ගිරිබ්බජං;
                    </div>
                    <div class="gathalast">අනුසාස මහාරාජ, ත්වං නො සබ්බාසමිස්සරො’’ති.</div>
                </div>
            </div>
            <div class="centre ct_sutta ending">සොණකජාතකං පඨමං.</div>
        </div>
        <div class="subhead ct_sutta" node-id="51122">
            <span class="subhead ct_sutta">530. සංකිච්චජාතකං (2)</span>
            <div class="subhead-contents">
                <div class="paragraph" para="69">
                    <span class="paranum">69</span>
                    <div class="gatha"> ‘‘දිස්වා නිසින්නං රාජානං, බ්‍රහ්මදත්තං රථෙසභං;</div>
                    <div class="gathalast">අථස්ස පටිවෙදෙසි, යස්සාසි අනුකම්පකො.</div>
                </div>
                <div class="paragraph" para="70">
                    <span class="paranum">70</span>
                    <div class="gatha"> ‘‘සංකිච්චායං අනුප්පත්තො, ඉසීනං සාධුසම්මතො;</div>
                    <div class="gathalast">තරමානරූපො නිය්‍යාහි, ඛිප්පං පස්ස මහෙසිනං.</div>
                </div>
                <div class="paragraph" para="71">
                    <span class="paranum">71</span>
                    <div class="gatha"> ‘‘තතො ච රාජා තරමානො, යුත්තමාරුය්හ සන්දනං;</div>
                    <div class="gathalast">මිත්තාමච්චපරිබ්‍යූළ්හො 
                        <span class="note">(පරිබ්බූළ්හො (සී. පී.))</span>, අගමාසි රථෙසභො.
                    </div>
                </div>
                <div class="paragraph" para="72">
                    <span class="paranum">72</span>
                    <div class="gatha"> ‘‘නික්ඛිප්ප පඤ්ච කකුධානි, කාසීනං රට්ඨවඩ්ඪනො;</div>
                    <div class="gathalast">වාළබීජනි 
                        <span class="note">(වා ළවීජනී (සී. පී.))</span> මුණ්හීසං, ඛග්ගං ඡත්තඤ්චුපාහනං;
                    </div>
                </div>
                <div class="paragraph" para="73">
                    <span class="paranum">73</span>
                    <div class="gatha"> ‘‘ඔරුය්හ රාජා යානම්හා, ඨපයිත්වා පටිච්ඡදං;</div>
                    <div class="gathalast">ආසීනං 
                        <pb ed="T" n="2.0039"/> දායපස්සස්මිං, සංකිච්චමුපසඞ්කමි.
                    </div>
                </div>
                <div class="paragraph" para="74">
                    <span class="paranum">74</span>
                    <div class="gatha"> ‘‘උපසඞ්කමිත්වා සො රාජා, සම්මොදි ඉසිනා සහ;</div>
                    <div class="gathalast">තං කථං වීතිසාරෙත්වා, එකමන්තං උපාවිසි.</div>
                </div>
                <div class="paragraph" para="75">
                    <span class="paranum">75</span>
                    <div class="gatha"> ‘‘එකමන්තං නිසින්නොව, අථ කාලං අමඤ්ඤථ;</div>
                    <div class="gathalast">තතො පාපානි කම්මානි, පුච්ඡිතුං පටිපජ්ජථ.</div>
                </div>
                <div class="paragraph" para="76">
                    <span class="paranum">76</span>
                    <div class="gatha"> ‘‘ඉසිං පුච්ඡාම 
                        <span class="note">(පුච්ඡාමි (සී. පී.))</span> සංකිච්චං, ඉසීනං සාධුසම්මතං;
                    </div>
                    <div class="gathalast">ආසීනං දායපස්සස්මිං, ඉසිසඞ්ඝපුරක්ඛතං 
                        <span class="note">(පුරක්ඛිතං (ක.))</span>.
                    </div>
                </div>
                <div class="paragraph" para="77">
                    <span class="paranum">77</span>
                    <div class="gatha"> ‘‘කං ගතිං පෙච්ච ගච්ඡන්ති, නරා ධම්මාතිචාරිනො;</div>
                    <div class="gathalast">අතිචිණ්ණො මයා ධම්මො, තං මෙ අක්ඛාහි පුච්ඡිතො.</div>
                </div>
                <div class="paragraph" para="78">
                    <span class="paranum">78</span>
                    <div class="gatha"> ‘‘ඉසී අවච සංකිච්චො, කාසීනං රට්ඨවඩ්ඪනං;</div>
                    <div class="gathalast">ආසීනං දායපස්සස්මිං, මහාරාජ සුණොහි මෙ.</div>
                </div>
                <div class="paragraph" para="79">
                    <span class="paranum">79</span>
                    <div class="gatha"> ‘‘උප්පථෙන 
                        <pb ed="M" n="2.0060"/> වජන්තස්ස, යො මග්ගමනුසාසති;
                    </div>
                    <div class="gathalast">තස්ස චෙ වචනං කයිරා, නාස්ස මග්ගෙය්‍ය කණ්ටකො.</div>
                </div>
                <div class="paragraph" para="80">
                    <span class="paranum">80</span>
                    <div class="gatha"> ‘‘අධම්මං 
                        <pb ed="V" n="2.0040"/> පටිපන්නස්ස, යො ධම්මමනුසාසති;
                    </div>
                    <div class="gathalast">තස්ස චෙ වචනං කයිරා, න සො ගච්ඡෙය්‍ය දුග්ගතිං.</div>
                </div>
                <div class="paragraph" para="81">
                    <span class="paranum">81</span>
                    <div class="gatha"> ‘‘ධම්මො පථො මහාරාජ, අධම්මො පන උප්පථො;</div>
                    <div class="gathalast">අධම්මො නිරයං නෙති, ධම්මො පාපෙති සුග්ගතිං.</div>
                </div>
                <div class="paragraph" para="82">
                    <span class="paranum">82</span>
                    <div class="gatha"> ‘‘අධම්මචාරිනො රාජ, නරා විසමජීවිනො;</div>
                    <div class="gathalast">යං ගතිං පෙච්ච ගච්ඡන්ති, නිරයෙ තෙ සුණොහි මෙ.</div>
                </div>
                <div class="paragraph" para="83">
                    <span class="paranum">83</span>
                    <div class="gatha"> ‘‘සඤ්ජීවො කාළසුත්තො ච, සඞ්ඝාතො 
                        <span class="note">(සඞ්ඛාටො (ස්‍යා. ක.))</span> ද්වෙ ච රොරුවා;
                    </div>
                    <div class="gathalast">අථාපරො 
                        <pb ed="T" n="2.0040"/> මහාවීචි, තාපනො 
                        <span class="note">(තපනො (සී. පී.))</span> ච පතාපනො.
                    </div>
                </div>
                <div class="paragraph" para="84">
                    <span class="paranum">84</span>
                    <div class="gatha"> ‘‘ඉච්චෙතෙ අට්ඨ නිරයා, අක්ඛාතා දුරතික්කමා;</div>
                    <div class="gathalast">ආකිණ්ණා ලුද්දකම්මෙහි, පච්චෙකා සොළසුස්සදා.</div>
                </div>
                <div class="paragraph" para="85">
                    <span class="paranum">85</span>
                    <div class="gatha"> ‘‘කදරියතාපනා 
                        <span class="note">(කදරියතපනා (සී. පී.))</span> ඝොරා, අච්චිමන්තො 
                        <span class="note">(අච්චිමන්තා (පී.))</span> මහබ්භයා;
                    </div>
                    <div class="gathalast">ලොමහංසනරූපා ච, භෙස්මා පටිභයා දුඛා.</div>
                </div>
                <div class="paragraph" para="86">
                    <span class="paranum">86</span>
                    <div class="gatha"> ‘‘චතුක්කණ්ණා චතුද්වාරා, විභත්තා භාගසො මිතා;</div>
                    <div class="gathalast">අයොපාකාරපරියන්තා, අයසා පටිකුජ්ජිතා.</div>
                </div>
                <div class="paragraph" para="87">
                    <span class="paranum">87</span>
                    <div class="gatha"> ‘‘තෙසං අයොමයා භූමි, ජලිතා තෙජසා යුතා;</div>
                    <div class="gathalast">සමන්තා යොජනසතං, ඵුටා 
                        <span class="note">(ඵරිත්වා (අ. නි. 3.36; පෙ. ව. 71))</span> තිට්ඨන්ති සබ්බදා.
                    </div>
                </div>
                <div class="paragraph" para="88">
                    <span class="paranum">88</span>
                    <div class="gatha"> ‘‘එතෙ පතන්ති නිරයෙ, උද්ධංපාදා අවංසිරා;</div>
                    <div class="gathalast">ඉසීනං අතිවත්තාරො, සඤ්ඤතානං තපස්සිනං.</div>
                </div>
                <div class="paragraph" para="89">
                    <span class="paranum">89</span>
                    <div class="gatha"> ‘‘තෙ භූනහුනො පච්චන්ති, මච්ඡා බිලකතා යථා;</div>
                    <div class="gathalast">සංවච්ඡරෙ අසඞ්ඛෙය්‍යෙ, නරා කිබ්බිසකාරිනො.</div>
                </div>
                <div class="paragraph" para="90">
                    <span class="paranum">90</span>
                    <div class="gatha"> ‘‘ඩය්හමානෙන ගත්තෙන, නිච්චං සන්තරබාහිරං;</div>
                    <div class="gathalast">නිරයා නාධිගච්ඡන්ති, ද්වාරං නික්ඛමනෙසිනො.</div>
                </div>
                <div class="paragraph" para="91">
                    <span class="paranum">91</span>
                    <div class="gatha"> ‘‘පුරත්ථිමෙන 
                        <pb ed="M" n="2.0061"/> ධාවන්ති, තතො ධාවන්ති පච්ඡතො;
                    </div>
                    <div class="gatha">උත්තරෙනපි ධාවන්ති, තතො ධාවන්ති දක්ඛිණං;</div>
                    <div class="gathalast">යං යඤ්හි ද්වාරං ගච්ඡන්ති, තං තදෙව පිධීයරෙ 
                        <span class="note">(පිථිය්‍යති (සී.), පිථිය්‍යරෙ (ස්‍යා.), පිථීයරෙ (පී.))</span>.
                    </div>
                </div>
                <div class="paragraph" para="92">
                    <span class="paranum">92</span>
                    <div class="gatha"> ‘‘බහූනි වස්සසහස්සානි, ජනා නිරයගාමිනො;</div>
                    <div class="gathalast">බාහා පග්ගය්හ කන්දන්ති, පත්වා දුක්ඛං අනප්පකං.</div>
                </div>
                <div class="paragraph" para="93">
                    <span class="paranum">93</span>
                    <div class="gatha"> ‘‘ආසීවිසංව 
                        <pb ed="T" n="2.0041"/> කුපිතං, තෙජස්සිං දුරතික්කමං;
                    </div>
                    <div class="gathalast">න සාධුරූපෙ ආසීදෙ, සඤ්ඤතානං තපස්සිනං.</div>
                </div>
                <div class="paragraph" para="94">
                    <span class="paranum">94</span>
                    <div class="gatha"> ‘‘අතිකායො 
                        <pb ed="V" n="2.0041"/> මහිස්සාසො, අජ්ජුනො කෙකකාධිපො;
                    </div>
                    <div class="gathalast">සහස්සබාහු උච්ඡින්නො, ඉසිමාසජ්ජ ගොතමං.</div>
                </div>
                <div class="paragraph" para="95">
                    <span class="paranum">95</span>
                    <div class="gatha"> ‘‘අරජං රජසා වච්ඡං, කිසං අවකිරිය දණ්ඩකී;</div>
                    <div class="gathalast">තාලොව මූලතො 
                        <span class="note">(සමූලො (ක.))</span> ඡින්නො, ස රාජා විභවඞ්ගතො.
                    </div>
                </div>
                <div class="paragraph" para="96">
                    <span class="paranum">96</span>
                    <div class="gatha"> ‘‘උපහච්ච මනං මජ්ඣො 
                        <span class="note">(මෙජ්ඣො (ක.))</span>, මාතඞ්ගස්මිං යසස්සිනෙ;
                    </div>
                    <div class="gathalast">සපාරිසජ්ජො උච්ඡින්නො, මජ්ඣාරඤ්ඤං තදා අහු.</div>
                </div>
                <div class="paragraph" para="97">
                    <span class="paranum">97</span>
                    <div class="gatha"> ‘‘කණ්හදීපායනාසජ්ජ, ඉසිං අන්ධකවෙණ්ඩයො 
                        <span class="note">(වෙණ්හුයො (සී. පී.), පිණ්හයො (?))</span>;
                    </div>
                    <div class="gathalast">අඤ්ඤොඤ්ඤං 
                        <span class="note">(අඤ්ඤමඤ්ඤං (සී. පී.))</span> මුසලා 
                        <span class="note">(මුසලෙ (සී. ස්‍යා. පී.))</span> හන්ත්වා, සම්පත්තා යමසාධනං 
                        <span class="note">(යමසාදනං (පී.))</span>.
                    </div>
                </div>
                <div class="paragraph" para="98">
                    <span class="paranum">98</span>
                    <div class="gatha"> ‘‘අථායං ඉසිනා සත්තො, අන්තලික්ඛචරො පුරෙ;</div>
                    <div class="gathalast">පාවෙක්ඛි පථවිං 
                        <span class="note">(පඨවිං (සී. ස්‍යා. පී.))</span> චෙච්චො, හීනත්තො පත්තපරියායං.
                    </div>
                </div>
                <div class="paragraph" para="99">
                    <span class="paranum">99</span>
                    <div class="gatha"> ‘‘තස්මා හි ඡන්දාගමනං, නප්පසංසන්ති පණ්ඩිතා;</div>
                    <div class="gathalast">අදුට්ඨචිත්තො භාසෙය්‍ය, ගිරං සච්චූපසංහිතං.</div>
                </div>
                <div class="paragraph" para="100">
                    <span class="paranum">100</span>
                    <div class="gatha"> ‘‘මනසා චෙ පදුට්ඨෙන, යො නරො පෙක්ඛතෙ මුනිං;</div>
                    <div class="gathalast">විජ්ජාචරණසම්පන්නං, ගන්තා සො නිරයං අධො.</div>
                </div>
                <div class="paragraph" para="101">
                    <span class="paranum">101</span>
                    <div class="gatha"> ‘‘යෙ වුඩ්ඪෙ 
                        <span class="note">(වද්ධෙ (ක.))</span> පරිභාසන්ති, ඵරුසූපක්කමා ජනා;
                    </div>
                    <div class="gathalast">අනපච්චා අදායාදා, තාලවත්ථු 
                        <span class="note">(තාලවත්ථූ (ස්‍යා.), තාලාවත්ථු (පී.))</span> භවන්ති තෙ.
                    </div>
                </div>
                <div class="paragraph" para="102">
                    <span class="paranum">102</span>
                    <div class="gatha"> ‘‘යො 
                        <pb ed="M" n="2.0062"/> ච පබ්බජිතං හන්ති, කතකිච්චං මහෙසිනං;
                    </div>
                    <div class="gathalast">ස කාළසුත්තෙ නිරයෙ, චිරරත්තාය පච්චති.</div>
                </div>
                <div class="paragraph" para="103">
                    <span class="paranum">103</span>
                    <div class="gatha"> ‘‘යො 
                        <pb ed="T" n="2.0042"/> ච රාජා අධම්මට්ඨො, රට්ඨවිද්ධංසනො මගො 
                        <span class="note">(චුතො (සී.))</span>;
                    </div>
                    <div class="gathalast">තාපයිත්වා ජනපදං, තාපනෙ පෙච්ච පච්චති.</div>
                </div>
                <div class="paragraph" para="104">
                    <span class="paranum">104</span>
                    <div class="gatha"> ‘‘සො ච වස්සසහස්සානි 
                        <span class="note">(වස්සසහස්සානං (සී. ස්‍යා.))</span>, සතං දිබ්බානි පච්චති;
                    </div>
                    <div class="gathalast">අච්චිසඞ්ඝපරෙතො සො, දුක්ඛං වෙදෙති වෙදනං.</div>
                </div>
                <div class="paragraph" para="105">
                    <span class="paranum">105</span>
                    <div class="gatha"> ‘‘තස්ස අග්ගිසිඛා කායා, නිච්ඡරන්ති පභස්සරා;</div>
                    <div class="gathalast">තෙජොභක්ඛස්ස ගත්තානි, ලොමෙහි ච 
                        <span class="note">(ලොමග්ගෙහි ච (සී. ස්‍යා. පී.))</span> නඛෙහි ච.
                    </div>
                </div>
                <div class="paragraph" para="106">
                    <span class="paranum">106</span>
                    <div class="gatha"> ‘‘ඩය්හමානෙන ගත්තෙන, නිච්චං සන්තරබාහිරං;</div>
                    <div class="gathalast">දුක්ඛාභිතුන්නො නදති, නාගො තුත්තට්ටිතො 
                        <span class="note">(තුත්තද්දිතො (සී.))</span> යථා.
                    </div>
                </div>
                <div class="paragraph" para="107">
                    <span class="paranum">107</span>
                    <div class="gatha"> ‘‘යො ලොභා පිතරං හන්ති, දොසා වා පුරිසාධමො;</div>
                    <div class="gathalast">ස කාළසුත්තෙ නිරයෙ, චිරරත්තාය පච්චති.</div>
                </div>
                <div class="paragraph" para="108">
                    <span class="paranum">108</span>
                    <div class="gatha"> ‘‘ස 
                        <pb ed="V" n="2.0042"/> තාදිසො පච්චති ලොහකුම්භියං, පක්කඤ්ච සත්තීහි හනන්ති නිත්තචං;
                    </div>
                    <div class="gathalast">අන්ධං කරිත්වා මුත්තකරීසභක්ඛං, ඛාරෙ නිමුජ්ජන්ති තථාවිධං නරං.</div>
                </div>
                <div class="paragraph" para="109">
                    <span class="paranum">109</span>
                    <div class="gatha"> ‘‘තත්තං පක්කුථිතමයොගුළඤ්ච 
                        <span class="note">(පක්කුධිතමයොගුළඤ්ච (ක.))</span>, දීඝෙ ච ඵාලෙ චිරරත්තතාපිතෙ;
                    </div>
                    <div class="gathalast">වික්ඛම්භමාදාය විබන්ධ 
                        <span class="note">(විබද්ධ (සී.), විභජ්ජ (ස්‍යා. පී.))</span> රජ්ජුභි, විවටෙ මුඛෙ සම්පවිසන්ති 
                        <span class="note">(සංචවන්ති (සී. ස්‍යා. පී.))</span> රක්ඛසා.
                    </div>
                </div>
                <div class="paragraph" para="110">
                    <span class="paranum">110</span>
                    <div class="gatha"> ‘‘සාමා ච සොණා සබලා ච ගිජ්ඣා, කාකොළසඞ්ඝා ච දිජා අයොමුඛා;</div>
                    <div class="gathalast">සඞ්ගම්ම 
                        <pb ed="T" n="2.0043"/> ඛාදන්ති විප්ඵන්දමානං, ජිව්හං විභජ්ජ විඝාසං සලොහිතං.
                    </div>
                </div>
                <div class="paragraph" para="111">
                    <span class="paranum">111</span>
                    <div class="gatha"> ‘‘තං 
                        <pb ed="M" n="2.0063"/> දඩ්ඪතාලං පරිභින්නගත්තං, නිප්පොථයන්තා අනුවිචරන්ති රක්ඛසා;
                    </div>
                    <div class="gatha">රතී හි නෙසං දුඛිනො පනීතරෙ, එතාදිසස්මිං නිරයෙ වසන්ති;</div>
                    <div class="gathalast">යෙ කෙචි ලොකෙ ඉධ පෙත්තිඝාතිනො.</div>
                </div>
                <div class="paragraph" para="112">
                    <span class="paranum">112</span>
                    <div class="gatha"> ‘‘පුත්තො ච මාතරං හන්ත්වා, ඉතො ගන්ත්වා යමක්ඛයං;</div>
                    <div class="gathalast">භුසමාපජ්ජතෙ දුක්ඛං, අත්තකම්මඵලූපගො.</div>
                </div>
                <div class="paragraph" para="113">
                    <span class="paranum">113</span>
                    <div class="gatha"> ‘‘අමනුස්සා අතිබලා, හන්තාරං ජනයන්තියා;</div>
                    <div class="gathalast">අයොමයෙහි වාළෙහි 
                        <span class="note">(ඵාලෙහි (පී.))</span>, පීළයන්ති පුනප්පුනං.
                    </div>
                </div>
                <div class="paragraph" para="114">
                    <span class="paranum">114</span>
                    <div class="gatha"> ‘‘තමස්සවං 
                        <span class="note">(තං පස්සවං (සී. ස්‍යා.), තං පස්සුතං (පී.))</span> සකා ගත්තා, රුහිරං 
                        <span class="note">(රුධිරං (සී. ස්‍යා.))</span> අත්තසම්භවං;
                    </div>
                    <div class="gathalast">තම්බලොහවිලීනංව, තත්තං පායෙන්ති මත්තිඝං 
                        <span class="note">(මත්තියං (සී.))</span>.
                    </div>
                </div>
                <div class="paragraph" para="115">
                    <span class="paranum">115</span>
                    <div class="gatha"> ‘‘ජිගුච්ඡං කුණපං පූතිං, දුග්ගන්ධං ගූථකද්දමං;</div>
                    <div class="gathalast">පුබ්බලොහිතසඞ්කාසං, රහදමොගය්හ 
                        <span class="note">(රහදොග්ගය්හ (ක.))</span> තිට්ඨති.
                    </div>
                </div>
                <div class="paragraph" para="116">
                    <span class="paranum">116</span>
                    <div class="gatha"> ‘‘තමෙනං කිමයො තත්ථ, අතිකායා අයොමුඛා;</div>
                    <div class="gathalast">ඡවිං භෙත්වාන 
                        <span class="note">(ඡෙත්වාන (සී. පී.))</span> ඛාදන්ති, සංගිද්ධා 
                        <span class="note">(පගිද්ධා (සී. ස්‍යා. පී.))</span> මංසලොහිතෙ.
                    </div>
                </div>
                <div class="paragraph" para="117">
                    <span class="paranum">117</span>
                    <div class="gatha"> ‘‘සො ච තං නිරයං පත්තො, නිමුග්ගො සතපොරිසං;</div>
                    <div class="gathalast">පූතිකං කුණපං වාති, සමන්තා සතයොජනං.</div>
                </div>
                <div class="paragraph" para="118">
                    <span class="paranum">118</span>
                    <div class="gatha"> ‘‘චක්ඛුමාපි හි චක්ඛූහි, තෙන ගන්ධෙන ජීයති;</div>
                    <div class="gathalast">එතාදිසං 
                        <pb ed="T" n="2.0044"/> බ්‍රහ්මදත්ත, මාතුඝො ලභතෙ දුඛං.
                    </div>
                </div>
                <div class="paragraph" para="119">
                    <span class="paranum">119</span>
                    <div class="gatha"> ‘‘ඛුරධාරමනුක්කම්ම, තික්ඛං දුරභිසම්භවං;</div>
                    <div class="gathalast">පතන්ති ගබ්භපාතියො 
                        <span class="note">(ගබ්භපාතිනියො (සී. ස්‍යා. පී.))</span>, දුග්ගං වෙතරණිං 
                        <span class="note">(වෙත්තරණිං (ස්‍යා. ක.))</span> නදිං.
                    </div>
                </div>
                <div class="paragraph" para="120">
                    <span class="paranum">120</span>
                    <div class="gatha"> ‘‘අයොමයා සිම්බලියො, සොළසඞ්ගුලකණ්ටකා;</div>
                    <div class="gathalast">උභතො අභිලම්බන්ති, දුග්ගං වෙතරණිං 
                        <span class="note">(වෙත්තරණිං (ස්‍යා. ක.))</span> නදිං.
                    </div>
                </div>
                <div class="paragraph" para="121">
                    <span class="paranum">121</span>
                    <div class="gatha"> ‘‘තෙ 
                        <pb ed="V" n="2.0043"/> අච්චිමන්තො තිට්ඨන්ති, අග්ගික්ඛන්ධාව ආරකා;
                    </div>
                    <div class="gathalast">ආදිත්තා ජාතවෙදෙන, උද්ධං යොජනමුග්ගතා.</div>
                </div>
                <div class="paragraph" para="122">
                    <span class="paranum">122</span>
                    <div class="gatha"> ‘‘එතෙ 
                        <pb ed="M" n="2.0064"/> වජන්ති 
                        <span class="note">(සජන්ති (සී. පී.), පජ්ජන්ති (ස්‍යා.))</span> නිරයෙ, තත්තෙ තිඛිණකණ්ටකෙ;
                    </div>
                    <div class="gathalast">නාරියො ච අතිචාරා 
                        <span class="note">(අතිචාරිනියො (සී. ස්‍යා. පී.))</span>, නරා ච පරදාරගූ.
                    </div>
                </div>
                <div class="paragraph" para="123">
                    <span class="paranum">123</span>
                    <div class="gatha"> ‘‘තෙ පතන්ති අධොක්ඛන්ධා, විවත්තා විහතා පුථූ;</div>
                    <div class="gathalast">සයන්ති විනිවිද්ධඞ්ගා, දීඝං ජග්ගන්ති සබ්බදා 
                        <span class="note">(සංවරිං (සී. පී.))</span>.
                    </div>
                </div>
                <div class="paragraph" para="124">
                    <span class="paranum">124</span>
                    <div class="gatha"> ‘‘තතො රත්‍යා විවසානෙ 
                        <span class="note">(විවසනෙ (සී. ස්‍යා. පී.))</span>, මහතිං පබ්බතූපමං;
                    </div>
                    <div class="gathalast">ලොහකුම්භිං පවජ්ජන්ති, තත්තං අග්ගිසමූදකං.</div>
                </div>
                <div class="paragraph" para="125">
                    <span class="paranum">125</span>
                    <div class="gatha"> ‘‘එවං දිවා ච රත්තො ච, දුස්සීලා මොහපාරුතා;</div>
                    <div class="gathalast">අනුභොන්ති සකං කම්මං, පුබ්බෙ දුක්කටමත්තනො.</div>
                </div>
                <div class="paragraph" para="126">
                    <span class="paranum">126</span>
                    <div class="gatha"> ‘‘යා ච භරියා ධනක්කීතා, සාමිකං අතිමඤ්ඤති;</div>
                    <div class="gathalast">සස්සුං වා සසුරං වාපි, ජෙට්ඨං වාපි නනන්දරං 
                        <span class="note">(නනන්දනං (ස්‍යා. ක.))</span>.
                    </div>
                </div>
                <div class="paragraph" para="127">
                    <span class="paranum">127</span>
                    <div class="gatha"> ‘‘තස්සා වඞ්කෙන ජිව්හග්ගං, නිබ්බහන්ති සබන්ධනං;</div>
                    <div class="gatha">ස බ්‍යාමමත්තං කිමිනං, ජිව්හං පස්සති අත්තනි 
                        <span class="note">(අත්තනො (සී. ස්‍යා.))</span>;
                    </div>
                    <div class="gathalast">විඤ්ඤාපෙතුං 
                        <pb ed="T" n="2.0045"/> න සක්කොති, තාපනෙ පෙච්ච පච්චති.
                    </div>
                </div>
                <div class="paragraph" para="128">
                    <span class="paranum">128</span>
                    <div class="gatha"> ‘‘ඔරබ්භිකා සූකරිකා, මච්ඡිකා මිගබන්ධකා;</div>
                    <div class="gathalast">චොරා ගොඝාතකා ලුද්දා, අවණ්ණෙ වණ්ණකාරකා.</div>
                </div>
                <div class="paragraph" para="129">
                    <span class="paranum">129</span>
                    <div class="gatha"> ‘‘සත්තීහි ලොහකූටෙහි, නෙත්තිංසෙහි උසූහි ච;</div>
                    <div class="gathalast">හඤ්ඤමානා ඛාරනදිං, පපතන්ති 
                        <span class="note">(සම්පතන්ති (ක.))</span> අවංසිරා.
                    </div>
                </div>
                <div class="paragraph" para="130">
                    <span class="paranum">130</span>
                    <div class="gatha"> ‘‘සායං පාතො කූටකාරී, අයොකූටෙහි හඤ්ඤති;</div>
                    <div class="gathalast">තතො වන්තං දුරත්තානං, පරෙසං භුඤ්ජරෙ 
                        <span class="note">(භුඤ්ජතෙ (සී. ස්‍යා. පී.))</span> සදා.
                    </div>
                </div>
                <div class="paragraph" para="131">
                    <span class="paranum">131</span>
                    <div class="gatha"> ‘‘ධඞ්කා භෙරණ්ඩකා 
                        <span class="note">(භෙදණ්ඩකා (ක.))</span> ගිජ්ඣා, කාකොළා ච අයොමුඛා;
                    </div>
                    <div class="gathalast">විප්ඵන්දමානං ඛාදන්ති, නරං කිබ්බිසකාරකං 
                        <span class="note">(කිබ්බිසකාරිනං (පී.))</span>.
                    </div>
                </div>
                <div class="paragraph" para="132">
                    <span class="paranum">132</span>
                    <div class="gatha"> ‘‘යෙ මිගෙන මිගං හන්ති, පක්ඛිං වා පන පක්ඛිනා;</div>
                    <div class="gathalast">අසන්තො රජසා ඡන්නා, ගන්තා 
                        <span class="note">(ගතා (ක.))</span> තෙ නිරයුස්සදං 
                        <span class="note">(නිරයං අධො (පී.))</span>.
                    </div>
                </div>
                <div class="paragraph" para="133">
                    <span class="paranum">133</span>
                    <div class="gatha"> ‘‘සන්තො 
                        <pb ed="M" n="2.0065"/> ච 
                        <span class="note">(සන්තොව (ස්‍යා.))</span> උද්ධං ගච්ඡන්ති, සුචිණ්ණෙනිධ කම්මුනා;
                    </div>
                    <div class="gathalast">සුචිණ්ණස්ස ඵලං පස්ස, සඉන්දා 
                        <span class="note">(සහින්දා (සී.))</span> දෙවා සබ්‍රහ්මකා.
                    </div>
                </div>
                <div class="paragraph" para="134">
                    <span class="paranum">134</span>
                    <div class="gatha"> ‘‘තං 
                        <pb ed="V" n="2.0044"/> තං බ්‍රූමි මහාරාජ, ධම්මං රට්ඨපතී චර;
                    </div>
                    <div class="gathalast">තථා 
                        <span class="note">(තථා තථා (සී. ස්‍යා. පී.))</span> රාජ චරාහි ධම්මං, යථා තං සුචිණ්ණං නානුතප්පෙය්‍ය පච්ඡා’’ති.
                    </div>
                </div>
            </div>
            <div class="centre ct_sutta ending">සංකිච්චජාතකං දුතියං.</div>
        </div>
    </div>
    <div class="centre ct_nipatha ending">සට්ඨිනිපාතං නිට්ඨිතං.</div>
    <div class="paragraph udana" para="udana">
        <div class="bodytext ct_nipatha">තස්සුද්දානං -</div>
        <div class="ct_nipatha gatha">අථ සට්ඨිනිපාතම්හි, සුණාථ මම භාසිතං;</div>
        <div class="ct_nipatha gatha">ජාතකසව්හයනො 
            <pb ed="T" n="2.0046"/> පවරො, සොණකඅරින්දමසව්හයනො;
        </div>
        <div class="gathalast ct_nipatha">තථා වුත්තරථෙසභකිච්චවරොති.</div>
    </div>
</div>