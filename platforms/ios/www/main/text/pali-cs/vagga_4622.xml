<div class="chapter ct_vagga" node-id="46220">
    <span class="chapter ct_vagga">13. සෙරෙය්‍යවග්ගො</span>
    <div class="chapter-contents">
        <div class="subhead ct_sutta" node-id="46221">
            <span class="subhead ct_sutta">1. සෙරෙය්‍යකත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘අජ්ඣායකො 
                        <pb ed="M" n="1.0170"/>
                        <pb ed="V" n="1.0156"/>
                        <pb ed="P" n="1.0155"/> මන්තධරො, තිණ්ණං වෙදාන පාරගූ;
                    </div>
                    <div class="gathalast">අබ්භොකාසෙ ඨිතො සන්තො, අද්දසං ලොකනායකං.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘සීහං යථා වනචරං, බ්‍යග්ඝරාජංව නිත්තසං;</div>
                    <div class="gathalast">තිධාපභින්නමාතඞ්ගං, කුඤ්ජරංව මහෙසිනං.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘සෙරෙය්‍යකං ගහෙත්වාන, ආකාසෙ උක්ඛිපිං 
                        <span class="note">(නික්ඛිපිං (ක.))</span> අහං;
                    </div>
                    <div class="gathalast">බුද්ධස්ස ආනුභාවෙන, පරිවාරෙන්ති සබ්බසො 
                        <span class="note">(සබ්බතො (සී.))</span>.
                    </div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘අධිට්ඨහි මහාවීරො, සබ්බඤ්ඤූ ලොකනායකො;</div>
                    <div class="gathalast">සමන්තා පුප්ඵච්ඡදනා, ඔකිරිංසු නරාසභං.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘තතො සා පුප්ඵකඤ්චුකා, අන්තොවණ්ටා බහිමුඛා;</div>
                    <div class="gathalast">සත්තාහං ඡදනං කත්වා, තතො අන්තරධායථ.</div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ‘‘තඤ්ච අච්ඡරියං දිස්වා, අබ්භුතං ලොමහංසනං;</div>
                    <div class="gathalast">බුද්ධෙ චිත්තං පසාදෙසිං, සුගතෙ ලොකනායකෙ.</div>
                </div>
                <div class="paragraph" para="7">
                    <span class="paranum">7</span>
                    <div class="gatha"> ‘‘තෙන චිත්තප්පසාදෙන, සුක්කමූලෙන චොදිතො;</div>
                    <div class="gathalast">කප්පානං සතසහස්සං, දුග්ගතිං නුපපජ්ජහං.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘පන්නරසසහස්සම්හි 
                        <pb ed="T" n="1.0223"/>, කප්පානං පඤ්චවීසති;
                    </div>
                    <div class="gathalast">වීතමලා 
                        <span class="note">(චිත්තමාලා (සී.), විලාමාලා (ස්‍යා.))</span> සමානා ච, චක්කවත්තී මහබ්බලා.
                    </div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘පටිසම්භිදා චතස්සො, විමොක්ඛාපි ච අට්ඨිමෙ;</div>
                    <div class="gathalast">ඡළභිඤ්ඤා සච්ඡිකතා, කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා සෙරෙය්‍යකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සෙරෙය්‍යකත්ථෙරස්සාපදානං පඨමං.</div>
        </div>
        <div class="subhead ct_sutta" node-id="46222">
            <span class="subhead ct_sutta">2. පුප්ඵථූපියත්ථෙරඅපදානං</span>
            <div class="subhead-contents">
                <div class="paragraph" para="10">
                    <span class="paranum">10</span>
                    <div class="gatha"> ‘‘හිමවන්තස්සාවිදූරෙ 
                        <pb ed="M" n="1.0171"/>
                        <pb ed="V" n="1.0157"/>, කුක්කුරො නාම 
                        <span class="note">(කුක්කුටො නාම (සී.))</span> පබ්බතො;
                    </div>
                    <div class="gathalast">වෙමජ්ඣෙ තස්ස වසති, බ්‍රාහ්මණො මන්තපාරගූ.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘පඤ්ච සිස්සසහස්සානි, පරිවාරෙන්ති මං සදා;</div>
                    <div class="gathalast">පුබ්බුට්ඨායී ච තෙ ආසුං, මන්තෙසු ච විසාරදා.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘බුද්ධො 
                        <pb ed="P" n="1.0156"/> ලොකෙ සමුප්පන්නො, තං විජානාථ නො භවං;
                    </div>
                    <div class="gathalast">අසීතිබ්‍යඤ්ජනානස්ස, බාත්තිංසවරලක්ඛණා.</div>
                </div>
                <div class="paragraph" para="13">
                    <span class="paranum">13</span>
                    <div class="gatha"> ‘‘බ්‍යාමප්පභො ජිනවරො, ආදිච්චොව විරොචති;</div>
                    <div class="gathalast">සිස්සානං වචනං සුත්වා, බ්‍රාහ්මණො මන්තපාරගූ.</div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘‘අස්සමා අභිනික්ඛම්ම, දිසං පුච්ඡති සිස්සකෙ 
                        <span class="note">(බ්‍රාහ්මණො (ස්‍යා.))</span>;
                    </div>
                    <div class="gathalast">යම්හි දෙසෙ මහාවීරො, වසති ලොකනායකො.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘තාහං දිසං නමස්සිස්සං, ජිනං අප්පටිපුග්ගලං;</div>
                    <div class="gathalast">උදග්ගචිත්තො සුමනො, පූජෙසිං තං තථාගතං.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘එථ 
                        <pb ed="T" n="1.0224"/> සිස්සා ගමිස්සාම, දක්ඛිස්සාම තථාගතං;
                    </div>
                    <div class="gathalast">වන්දිත්වා සත්ථුනො පාදෙ, සොස්සාම ජිනසාසනං.</div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘එකාහං අභිනික්ඛම්ම, බ්‍යාධිං පටිලභිං අහං;</div>
                    <div class="gathalast">බ්‍යාධිනා පීළිතො සන්තො, සාලං වාසයිතුං ගමිං.</div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘සබ්බෙ සිස්සෙ සමානෙත්වා, අපුච්ඡිං තෙ තථාගතං;</div>
                    <div class="gathalast">කීදිසං ලොකනාථස්ස, ගුණං පරමබුද්ධිනො.</div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘තෙ මෙ පුට්ඨා වියාකංසු, යථා දස්සාවිනො තථා;</div>
                    <div class="gathalast">සක්කච්චං බුද්ධසෙට්ඨං තං, දෙසෙසුං 
                        <span class="note">(දස්සෙසුං (සී. ස්‍යා.))</span> මම සම්මුඛා.
                    </div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘තෙසාහං වචනං සුත්වා, සකං චිත්තං පසාදයිං;</div>
                    <div class="gathalast">පුප්ඵෙහි ථූපං කත්වාන, තත්ථ කාලඞ්කතො අහං.</div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘තෙ මෙ සරීරං ඣාපෙත්වා, අගමුං බුද්ධසන්තිකං;</div>
                    <div class="gathalast">අඤ්ජලිං පග්ගහෙත්වාන, සත්ථාරමභිවාදයුං.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘පුප්ඵෙහි ථූපං කත්වාන, සුගතස්ස මහෙසිනො;</div>
                    <div class="gathalast">කප්පානං සතසහස්සං, දුග්ගතිං නුපපජ්ජහං.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘චත්තාලීසසහස්සම්හි 
                        <pb ed="M" n="1.0172"/>
                        <pb ed="V" n="1.0158"/>, කප්පෙ සොළස ඛත්තියා;
                    </div>
                    <div class="gathalast">නාමෙනග්ගිසමා නාම, චක්කවත්තී මහබ්බලා.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘වීසකප්පසහස්සම්හි, රාජානො චක්කවත්තිනො;</div>
                    <div class="gathalast">ඝතාසනසනාමාව, අට්ඨත්තිංස මහීපතී.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං 
                        <pb ed="T" n="1.0225"/> සුදං ආයස්මා පුප්ඵථූපියො ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">පුප්ඵථූපියත්ථෙරස්සාපදානං දුතියං.</div>
        </div>
        <div class="subhead ct_sutta" node-id="46223">
            <span class="subhead ct_sutta">3. පායසදායකත්ථෙරඅපදානං</span>
            <div class="subhead-contents">
                <div class="paragraph" para="26">
                    <span class="paranum">26</span>
                    <div class="gatha"> සුවණ්ණවණ්ණං ...පෙ.... පුරක්ඛතං-එවං දුතියන්තවසෙන සී. ස්‍යා. පොත්ථකෙසු දිස්සති&gt; ‘‘සුවණ්ණවණ්ණො 
                        <pb ed="P" n="1.0157"/> සම්බුද්ධො, බාත්තිංසවරලක්ඛණො;
                    </div>
                    <div class="gathalast">පවනා 
                        <span class="note">(පධානො (ක.))</span> අභිනික්ඛන්තො, භික්ඛුසඞ්ඝපුරක්ඛතො 
                        <span class="note">(සුවණ්ණවණ්ණං ...පෙ.... පුරක්ඛතං-එවං දුතියන්තවසෙන සී. ස්‍යා. පොත්ථකෙසු දිස්සති)</span>.
                    </div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘මහච්චා 
                        <span class="note">(සහත්ථා (ස්‍යා. ක.))</span> කංසපාතියා, වඩ්ඪෙත්වා පායසං 
                        <span class="note">(පායාසං (ස්‍යා. ක.))</span> අහං;
                    </div>
                    <div class="gathalast">ආහුතිං යිට්ඨුකාමො සො, උපනෙසිං බලිං අහං.</div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘භගවා තම්හි සමයෙ, ලොකජෙට්ඨො නරාසභො;</div>
                    <div class="gathalast">චඞ්කමං සුසමාරූළ්හො, අම්බරෙ අනිලායනෙ.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘තඤ්ච අච්ඡරියං දිස්වා, අබ්භුතං ලොමහංසනං;</div>
                    <div class="gathalast">ඨපයිත්වා කංසපාතිං, විපස්සිං අභිවාදයිං.</div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘තුවං දෙවොසි 
                        <span class="note">(බුද්ධොසි (ස්‍යා.))</span> සබ්බඤ්ඤූ, සදෙවෙ සහමානුසෙ;
                    </div>
                    <div class="gathalast">අනුකම්පං උපාදාය, පටිගණ්හ මහාමුනි.</div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ‘‘පටිග්ගහෙසි භගවා, සබ්බඤ්ඤූ ලොකනායකො;</div>
                    <div class="gathalast">මම සඞ්කප්පමඤ්ඤාය, සත්ථා ලොකෙ මහාමුනි 
                        <span class="note">(අනුත්තරො (ස්‍යා.))</span>.
                    </div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘එකනවුතිතො කප්පෙ, යං දානමදදිං තදා;</div>
                    <div class="gathalast">දුග්ගතිං නාභිජානාමි, පායසස්ස 
                        <span class="note">(පායාසස්ස (ස්‍යා. ක.))</span> ඉදං ඵලං.
                    </div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘එකතාලීසිතො 
                        <pb ed="M" n="1.0173"/> කප්පෙ, බුද්ධො නාමාසි ඛත්තියො;
                    </div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ‘‘පටිසම්භිදා 
                        <pb ed="T" n="1.0226"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා පායසදායකො 
                        <span class="note">(පායාසදායකො (ස්‍යා. ක.))</span> ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">පායසදායකත්ථෙරස්සාපදානං තතියං.</div>
        </div>
        <div class="subhead ct_sutta" node-id="46224">
            <span class="subhead ct_sutta">4. ගන්ධොදකියත්ථෙරඅපදානං</span>
            <div class="subhead-contents">
                <div class="paragraph" para="35">
                    <span class="paranum">35</span>
                    <div class="gatha"> ‘‘නිසජ්ජ 
                        <pb ed="V" n="1.0159"/> පාසාදවරෙ, විපස්සිං අද්දසං ජිනං;
                    </div>
                    <div class="gathalast">කකුධං විලසන්තංව, සබ්බඤ්ඤුං තමනාසකං 
                        <span class="note">(සබ්බඤ්ඤුත්තමනායකං (ස්‍යා.), සබ්බඤ්ඤුතමනාසවං (ක.))</span>.
                    </div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘පාසාදස්සාවිදූරෙ ච, ගච්ඡති ලොකනායකො;</div>
                    <div class="gathalast">පභා නිද්ධාවතෙ තස්ස, යථා ච සතරංසිනො.</div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘ගන්ධොදකඤ්ච 
                        <pb ed="P" n="1.0158"/> පග්ගය්හ, බුද්ධසෙට්ඨං සමොකිරිං;
                    </div>
                    <div class="gathalast">තෙන චිත්තප්පසාදෙන, තත්ථ කාලඞ්කතො අහං.</div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘එකනවුතිතො කප්පෙ, යං ගන්ධොදකමාකිරිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="39">
                    <span class="paranum">39</span>
                    <div class="gatha"> ‘‘එකත්තිංසෙ ඉතො කප්පෙ, සුගන්ධො නාම ඛත්තියො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං 
                        <pb ed="T" n="1.0227"/> සුදං ආයස්මා ගන්ධොදකියො ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">ගන්ධොදකියත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="46225">
            <span class="subhead ct_sutta">5. සම්මුඛාථවිකත්ථෙරඅපදානං</span>
            <div class="subhead-contents">
                <div class="paragraph" para="41">
                    <span class="paranum">41</span>
                    <div class="gatha"> ‘‘ජායමානෙ විපස්සිම්හි, නිමිත්තං බ්‍යාකරිං අහං;</div>
                    <div class="gathalast">‘නිබ්බාපයිඤ්ච 
                        <span class="note">(නිබ්බාපයං ච (සී. ස්‍යා.), නිබ්බාපයන්තො (?))</span> ජනතං, බුද්ධො ලොකෙ භවිස්සති.
                    </div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘‘යස්මිඤ්ච 
                        <pb ed="M" n="1.0174"/> ජායමානස්මිං, දසසහස්සි කම්පති;
                    </div>
                    <div class="gathalast">සො දානි භගවා සත්ථා, ධම්මං දෙසෙති චක්ඛුමා.</div>
                </div>
                <div class="paragraph" para="43">
                    <span class="paranum">43</span>
                    <div class="gatha"> ‘‘‘යස්මිඤ්ච ජායමානස්මිං, ආලොකො විපුලො අහු;</div>
                    <div class="gathalast">සො දානි භගවා සත්ථා, ධම්මං දෙසෙති චක්ඛුමා.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘‘යස්මිඤ්ච ජායමානස්මිං, සරිතායො න සන්දයුං 
                        <span class="note">(සන්දිසුං (සී. ස්‍යා.))</span>;
                    </div>
                    <div class="gathalast">සො දානි භගවා සත්ථා, ධම්මං දෙසෙති චක්ඛුමා.</div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘‘යස්මිඤ්ච ජායමානස්මිං, අවීචග්ගි න පජ්ජලි;</div>
                    <div class="gathalast">සො දානි භගවා සත්ථා, ධම්මං දෙසෙති චක්ඛුමා.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> ‘‘‘යස්මිඤ්ච 
                        <pb ed="V" n="1.0160"/> ජායමානස්මිං, පක්ඛිසඞ්ඝො න සංචරි;
                    </div>
                    <div class="gathalast">සො දානි භගවා සත්ථා, ධම්මං දෙසෙති චක්ඛුමා.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘‘යස්මිඤ්ච ජායමානස්මිං, වාතක්ඛන්ධො න වායති;</div>
                    <div class="gathalast">සො දානි භගවා සත්ථා, ධම්මං දෙසෙති චක්ඛුමා.</div>
                </div>
                <div class="paragraph" para="48">
                    <span class="paranum">48</span>
                    <div class="gatha"> ‘‘‘යස්මිඤ්ච 
                        <pb ed="T" n="1.0228"/> ජායමානස්මිං, සබ්බරතනානි ජොතයුං 
                        <span class="note">(ජොතිසුං (සී. ස්‍යා.))</span>;
                    </div>
                    <div class="gathalast">සො දානි භගවා සත්ථා, ධම්මං දෙසෙති චක්ඛුමා.</div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘‘යස්මිඤ්ච ජායමානස්මිං, සත්තාසුං පදවික්කමා;</div>
                    <div class="gathalast">සො දානි භගවා සත්ථා, ධම්මං දෙසෙති චක්ඛුමා.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘‘ජාතමත්තො 
                        <pb ed="P" n="1.0159"/> ච සම්බුද්ධො, දිසා සබ්බා විලොකයි;
                    </div>
                    <div class="gathalast">වාචාසභිමුදීරෙසි, එසා බුද්ධාන ධම්මතා’.</div>
                </div>
                <div class="paragraph" para="51">
                    <span class="paranum">51</span>
                    <div class="gatha"> ‘‘සංවෙජයිත්වා ජනතං, ථවිත්වා ලොකනායකං;</div>
                    <div class="gathalast">සම්බුද්ධං අභිවාදෙත්වා, පක්කාමිං පාචිනාමුඛො.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘එකනවුතිතො කප්පෙ, යං බුද්ධමභිථොමයිං;</div>
                    <div class="gathalast">දුග්ගතිං නාභිජානාමි, ථොමනාය ඉදං ඵලං.</div>
                </div>
                <div class="paragraph" para="53">
                    <span class="paranum">53</span>
                    <div class="gatha"> ‘‘ඉතො නවුතිකප්පම්හි, සම්මුඛාථවිකව්හයො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="54">
                    <span class="paranum">54</span>
                    <div class="gatha"> ‘‘පථවීදුන්දුභි නාම 
                        <span class="note">(දුද්දසි නාම (ක.))</span>, එකූනනවුතිම්හිතො;
                    </div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="55">
                    <span class="paranum">55</span>
                    <div class="gatha"> ‘‘අට්ඨාසීතිම්හිතො 
                        <pb ed="M" n="1.0175"/> කප්පෙ, ඔභාසො නාම ඛත්තියො;
                    </div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="56">
                    <span class="paranum">56</span>
                    <div class="gatha"> ‘‘සත්තාසීතිම්හිතො කප්පෙ, සරිතච්ඡෙදනව්හයො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="57">
                    <span class="paranum">57</span>
                    <div class="gatha"> ‘‘අග්ගිනිබ්බාපනො නාම, කප්පානං ඡළසීතියා;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="58">
                    <span class="paranum">58</span>
                    <div class="gatha"> ‘‘ගතිපච්ඡෙදනො නාම, කප්පානං පඤ්චසීතියා;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="59">
                    <span class="paranum">59</span>
                    <div class="gatha"> ‘‘රාජා 
                        <pb ed="T" n="1.0229"/> වාතසමො නාම, කප්පානං චුල්ලසීතියා;
                    </div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="60">
                    <span class="paranum">60</span>
                    <div class="gatha"> ‘‘රතනපජ්ජලො 
                        <pb ed="V" n="1.0161"/> නාම, කප්පානං තෙඅසීතියා;
                    </div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="61">
                    <span class="paranum">61</span>
                    <div class="gatha"> ‘‘පදවික්කමනො නාම, කප්පානං ද්වෙඅසීතියා;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="62">
                    <span class="paranum">62</span>
                    <div class="gatha"> ‘‘රාජා විලොකනො නාම, කප්පානං එකසීතියා;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="63">
                    <span class="paranum">63</span>
                    <div class="gatha"> ‘‘ගිරසාරොති නාමෙන, කප්පෙසීතිම්හි ඛත්තියො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="64">
                    <span class="paranum">64</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා සම්මුඛාථවිකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සම්මුඛාථවිකත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="46226">
            <span class="subhead ct_sutta">6. කුසුමාසනියත්ථෙරඅපදානං</span>
            <div class="subhead-contents">
                <div class="paragraph" para="65">
                    <span class="paranum">65</span>
                    <div class="gatha"> ‘‘නගරෙ 
                        <pb ed="T" n="1.0230"/>
                        <pb ed="P" n="1.0160"/> ධඤ්ඤවතියා, අහොසිං බ්‍රාහ්මණො තදා;
                    </div>
                    <div class="gathalast">ලක්ඛණෙ ඉතිහාසෙ ච, සනිඝණ්ඩුසකෙටුභෙ.</div>
                </div>
                <div class="paragraph" para="66">
                    <span class="paranum">66</span>
                    <div class="gatha"> ‘‘පදකො 
                        <pb ed="M" n="1.0176"/> වෙය්‍යාකරණො, නිමිත්තකොවිදො අහං;
                    </div>
                    <div class="gathalast">මන්තෙ ච සිස්සෙ වාචෙසිං, තිණ්ණං වෙදාන පාරගූ.</div>
                </div>
                <div class="paragraph" para="67">
                    <span class="paranum">67</span>
                    <div class="gatha"> ‘‘පඤ්ච උප්පලහත්ථානි, පිට්ඨියං ඨපිතානි මෙ;</div>
                    <div class="gathalast">ආහුතිං යිට්ඨුකාමොහං, පිතුමාතුසමාගමෙ.</div>
                </div>
                <div class="paragraph" para="68">
                    <span class="paranum">68</span>
                    <div class="gatha"> ‘‘තදා විපස්සී භගවා, භික්ඛුසඞ්ඝපුරක්ඛතො;</div>
                    <div class="gathalast">ඔභාසෙන්තො දිසා සබ්බා, ආගච්ඡති නරාසභො.</div>
                </div>
                <div class="paragraph" para="69">
                    <span class="paranum">69</span>
                    <div class="gatha"> ‘‘ආසනං පඤ්ඤපෙත්වාන, නිමන්තෙත්වා මහාමුනිං;</div>
                    <div class="gathalast">සන්ථරිත්වාන තං පුප්ඵං, අභිනෙසිං සකං ඝරං.</div>
                </div>
                <div class="paragraph" para="70">
                    <span class="paranum">70</span>
                    <div class="gatha"> ‘‘යං මෙ අත්ථි සකෙ ගෙහෙ, ආමිසං පච්චුපට්ඨිතං;</div>
                    <div class="gathalast">තාහං බුද්ධස්ස පාදාසිං, පසන්නො සෙහි පාණිභි.</div>
                </div>
                <div class="paragraph" para="71">
                    <span class="paranum">71</span>
                    <div class="gatha"> ‘‘භුත්තාවිං කාලමඤ්ඤාය, පුප්ඵහත්ථමදාසහං;</div>
                    <div class="gathalast">අනුමොදිත්වාන සබ්බඤ්ඤූ, පක්කාමි උත්තරාමුඛො.</div>
                </div>
                <div class="paragraph" para="72">
                    <span class="paranum">72</span>
                    <div class="gatha"> ‘‘එකනවුතිතො 
                        <pb ed="V" n="1.0162"/> කප්පෙ, යං පුප්ඵමදදිං තදා;
                    </div>
                    <div class="gathalast">දුග්ගතිං නාභිජානාමි, පුප්ඵදානස්සිදං ඵලං.</div>
                </div>
                <div class="paragraph" para="73">
                    <span class="paranum">73</span>
                    <div class="gatha"> ‘‘අනන්තරං ඉතො කප්පෙ, රාජාහුං වරදස්සනො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="74">
                    <span class="paranum">74</span>
                    <div class="gatha"> ‘‘පටිසම්භිදා 
                        <pb ed="T" n="1.0231"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා කුසුමාසනියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">කුසුමාසනියත්ථෙරස්සාපදානං ඡට්ඨං.</div>
        </div>
        <div class="subhead ct_sutta" node-id="46227">
            <span class="subhead ct_sutta">7. ඵලදායකත්ථෙරඅපදානං</span>
            <div class="subhead-contents">
                <div class="paragraph" para="75">
                    <span class="paranum">75</span>
                    <div class="gatha"> ‘‘අජ්ඣායකො මන්තධරො, තිණ්ණං වෙදාන පාරගූ;</div>
                    <div class="gathalast">හිමවන්තස්සාවිදූරෙ, වසාමි අස්සමෙ අහං.</div>
                </div>
                <div class="paragraph" para="76">
                    <span class="paranum">76</span>
                    <div class="gatha"> ‘‘අග්ගිහුත්තඤ්ච මෙ අත්ථි, පුණ්ඩරීකඵලානි ච;</div>
                    <div class="gathalast">පුටකෙ නික්ඛිපිත්වාන, දුමග්ගෙ ලග්ගිතං මයා.</div>
                </div>
                <div class="paragraph" para="77">
                    <span class="paranum">77</span>
                    <div class="gatha"> ‘‘පදුමුත්තරො 
                        <pb ed="M" n="1.0177"/>
                        <pb ed="P" n="1.0161"/> ලොකවිදූ, ආහුතීනං පටිග්ගහො;
                    </div>
                    <div class="gathalast">මමුද්ධරිතුකාමො සො, භික්ඛන්තො මමුපාගමි.</div>
                </div>
                <div class="paragraph" para="78">
                    <span class="paranum">78</span>
                    <div class="gatha"> ‘‘පසන්නචිත්තො සුමනො, ඵලං බුද්ධස්සදාසහං;</div>
                    <div class="gathalast">විත්තිසඤ්ජනනො මය්හං, දිට්ඨධම්මසුඛාවහො.</div>
                </div>
                <div class="paragraph" para="79">
                    <span class="paranum">79</span>
                    <div class="gatha"> ‘‘සුවණ්ණවණ්ණො සම්බුද්ධො, ආහුතීනං පටිග්ගහො;</div>
                    <div class="gathalast">අන්තලික්ඛෙ ඨිතො සත්ථා, ඉමං ගාථං අභාසථ.</div>
                </div>
                <div class="paragraph" para="80">
                    <span class="paranum">80</span>
                    <div class="gatha"> ‘‘‘ඉමිනා ඵලදානෙන, චෙතනාපණිධීහි ච;</div>
                    <div class="gathalast">කප්පානං සතසහස්සං, දුග්ගතිං නුපපජ්ජසි’.</div>
                </div>
                <div class="paragraph" para="81">
                    <span class="paranum">81</span>
                    <div class="gatha"> ‘‘තෙනෙව 
                        <pb ed="T" n="1.0232"/> සුක්කමූලෙන, අනුභොත්වාන සම්පදා;
                    </div>
                    <div class="gathalast">පත්තොම්හි අචලං ඨානං, හිත්වා ජයපරාජයං.</div>
                </div>
                <div class="paragraph" para="82">
                    <span class="paranum">82</span>
                    <div class="gatha"> ‘‘ඉතො සත්තසතෙ කප්පෙ, රාජා ආසිං සුමඞ්ගලො;</div>
                    <div class="gathalast">සත්තරතනසම්පන්නො චක්කවත්තී මහබ්බලො.</div>
                </div>
                <div class="paragraph" para="83">
                    <span class="paranum">83</span>
                    <div class="gatha"> ‘‘පටිසම්භිදා 
                        <pb ed="V" n="1.0163"/>
                        <pb ed="P" n="1.0162"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා ඵලදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">ඵලදායකත්ථෙරස්සාපදානං සත්තමං.</div>
        </div>
        <div class="subhead ct_sutta" node-id="46228">
            <span class="subhead ct_sutta">8. ඤාණසඤ්ඤිකත්ථෙරඅපදානං</span>
            <div class="subhead-contents">
                <div class="paragraph" para="84">
                    <span class="paranum">84</span>
                    <div class="gatha"> ‘‘පබ්බතෙ හිමවන්තම්හි, වසාමි පබ්බතන්තරෙ;</div>
                    <div class="gathalast">පුලිනං සොභනං දිස්වා, බුද්ධසෙට්ඨං අනුස්සරිං.</div>
                </div>
                <div class="paragraph" para="85">
                    <span class="paranum">85</span>
                    <div class="gatha"> ‘‘ඤාණෙ උපනිධා නත්ථි, සඞ්ඛාරං 
                        <span class="note">(සඞ්ගාමං (සී. ස්‍යා.), සඞ්ඛාතං (ථෙරගාථා අට්ඨ.))</span> නත්ථි සත්ථුනො;
                    </div>
                    <div class="gathalast">සබ්බධම්මං අභිඤ්ඤාය, ඤාණෙන අධිමුච්චති.</div>
                </div>
                <div class="paragraph" para="86">
                    <span class="paranum">86</span>
                    <div class="gatha"> ‘‘නමො තෙ පුරිසාජඤ්ඤ, නමො තෙ පුරිසුත්තම;</div>
                    <div class="gathalast">ඤාණෙන තෙ සමො නත්ථි, යාවතා ඤාණමුත්තමං.</div>
                </div>
                <div class="paragraph" para="87">
                    <span class="paranum">87</span>
                    <div class="gatha"> ‘‘ඤාණෙ චිත්තං පසාදෙත්වා, කප්පං සග්ගම්හි මොදහං;</div>
                    <div class="gathalast">අවසෙසෙසු කප්පෙසු, කුසලං චරිතං 
                        <span class="note">(කරිතං (සී. ස්‍යා.), කිරියං (ක.))</span> මයා.
                    </div>
                </div>
                <div class="paragraph" para="88">
                    <span class="paranum">88</span>
                    <div class="gatha"> ‘‘එකනවුතිතො 
                        <pb ed="T" n="1.0233"/>
                        <pb ed="M" n="1.0178"/> කප්පෙ, යං සඤ්ඤමලභිං තදා;
                    </div>
                    <div class="gathalast">දුග්ගතිං නාභිජානාමි, ඤාණසඤ්ඤායිදං ඵලං.</div>
                </div>
                <div class="paragraph" para="89">
                    <span class="paranum">89</span>
                    <div class="gatha"> ‘‘ඉතො සත්තතිකප්පම්හි 
                        <span class="note">(තෙසත්තතිකප්පෙ (සී. ස්‍යා.))</span>, එකො පුලිනපුප්ඵියො;
                    </div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="90">
                    <span class="paranum">90</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා ඤාණසඤ්ඤිකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">ඤාණසඤ්ඤිකත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="46229">
            <span class="subhead ct_sutta">9. ගණ්ඨිපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="91">
                    <span class="paranum">91</span>
                    <div class="gatha"> ‘‘සුවණ්ණවණ්ණො සම්බුද්ධො, විපස්සී දක්ඛිණාරහො;</div>
                    <div class="gathalast">පුරක්ඛතො සාවකෙහි, ආරාමා අභිනික්ඛමි.</div>
                </div>
                <div class="paragraph" para="92">
                    <span class="paranum">92</span>
                    <div class="gatha"> ‘‘දිස්වානහං බුද්ධසෙට්ඨං, සබ්බඤ්ඤුං තමනාසකං;</div>
                    <div class="gathalast">පසන්නචිත්තො සුමනො, ගණ්ඨිපුප්ඵං 
                        <span class="note">(ගතමග්ගං (ස්‍යා. ක.))</span> අපූජයිං.
                    </div>
                </div>
                <div class="paragraph" para="93">
                    <span class="paranum">93</span>
                    <div class="gatha"> ‘‘තෙන 
                        <pb ed="V" n="1.0164"/> චිත්තප්පසාදෙන, ද්විපදින්දස්ස තාදිනො;
                    </div>
                    <div class="gathalast">හට්ඨො හට්ඨෙන චිත්තෙන, පුන වන්දිං තථාගතං.</div>
                </div>
                <div class="paragraph" para="94">
                    <span class="paranum">94</span>
                    <div class="gatha"> ‘‘එකනවුතිතො කප්පෙ, යං පුප්ඵමභිරොපයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="95">
                    <span class="paranum">95</span>
                    <div class="gatha"> ‘‘එකතාලීසිතො 
                        <pb ed="T" n="1.0234"/> කප්පෙ, චරණො නාම ඛත්තියො;
                    </div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="96">
                    <span class="paranum">96</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා ගණ්ඨිපුප්ඵියො 
                        <span class="note">(ගන්ධපුප්ඵියො (ස්‍යා. ක.))</span> ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">ගණ්ඨිපුප්ඵියත්ථෙරස්සාපදානං නවමං.</div>
        </div>
        <div class="subhead ct_sutta" node-id="462210">
            <span class="subhead ct_sutta">10. පදුමපූජකත්ථෙරඅපදානං</span>
            <div class="subhead-contents">
                <div class="paragraph" para="97">
                    <span class="paranum">97</span>
                    <div class="gatha"> ‘‘හිමවන්තස්සාවිදූරෙ 
                        <pb ed="M" n="1.0179"/>, ගොතමො නාම පබ්බතො;
                    </div>
                    <div class="gathalast">නානාරුක්ඛෙහි සඤ්ඡන්නො, මහාභූතගණාලයො.</div>
                </div>
                <div class="paragraph" para="98">
                    <span class="paranum">98</span>
                    <div class="gatha"> ‘‘වෙමජ්ඣම්හි ච තස්සාසි, අස්සමො අභිනිම්මිතො;</div>
                    <div class="gathalast">පුරක්ඛතො සසිස්සෙහි, වසාමි අස්සමෙ අහං.</div>
                </div>
                <div class="paragraph" para="99">
                    <span class="paranum">99</span>
                    <div class="gatha"> ‘‘ආයන්තු 
                        <pb ed="P" n="1.0163"/> මෙ සිස්සගණා, පදුමං ආහරන්තු මෙ;
                    </div>
                    <div class="gathalast">බුද්ධපූජං කරිස්සාමි, ද්විපදින්දස්ස තාදිනො.</div>
                </div>
                <div class="paragraph" para="100">
                    <span class="paranum">100</span>
                    <div class="gatha"> ‘‘එවන්ති තෙ පටිස්සුත්වා, පදුමං ආහරිංසු මෙ;</div>
                    <div class="gathalast">තථා නිමිත්තං කත්වාහං, බුද්ධස්ස අභිරොපයිං.</div>
                </div>
                <div class="paragraph" para="101">
                    <span class="paranum">101</span>
                    <div class="gatha"> ‘‘සිස්සෙ තදා සමානෙත්වා, සාධුකං අනුසාසහං;</div>
                    <div class="gathalast">මා ඛො තුම්හෙ පමජ්ජිත්ථ, අප්පමාදො සුඛාවහො.</div>
                </div>
                <div class="paragraph" para="102">
                    <span class="paranum">102</span>
                    <div class="gatha"> ‘‘එවං 
                        <pb ed="T" n="1.0235"/> සමනුසාසිත්වා, තෙ සිස්සෙ වචනක්ඛමෙ;
                    </div>
                    <div class="gathalast">අප්පමාදගුණෙ යුත්තො, තදා කාලඞ්කතො අහං.</div>
                </div>
                <div class="paragraph" para="103">
                    <span class="paranum">103</span>
                    <div class="gatha"> ‘‘එකනවුතිතො කප්පෙ, යං පුප්ඵමභිරොපයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="104">
                    <span class="paranum">104</span>
                    <div class="gatha"> ‘‘එකපඤ්ඤාසකප්පම්හි, රාජා ආසිං ජලුත්තමො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="105">
                    <span class="paranum">105</span>
                    <div class="gatha"> ‘‘පටිසම්භිදා 
                        <pb ed="V" n="1.0165"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="gathalast">ඉත්ථං සුදං ආයස්මා පදුමපූජකො ථෙරො ඉමා ගාථායො අභාසිත්ථාති;</div>
                </div>
            </div>
            <div class="centre ct_sutta ending">පදුමපූජකත්ථෙරස්සාපදානං දසමං.</div>
        </div>
    </div>
    <div class="centre ct_vagga ending">සෙරෙය්‍යවග්ගො තෙරසමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">සෙරෙය්‍යකො පුප්ඵථූපි, පායසො ගන්ධථොමකො;</div>
        <div class="ct_vagga gatha">ආසනි ඵලසඤ්ඤී ච, ගණ්ඨිපදුමපුප්ඵියො;</div>
        <div class="gathalast ct_vagga">පඤ්චුත්තරසතා ගාථා, ගණිතා අත්ථදස්සිභි.</div>
    </div>
</div>