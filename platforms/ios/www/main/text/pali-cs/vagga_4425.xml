<div class="chapter ct_nipatha" node-id="44250">
    <span class="chapter ct_nipatha">16. වීසතිනිපාතො</span>
    <div class="chapter-contents">
        <div class="subhead ct_sutta" node-id="44251">
            <span class="subhead ct_sutta">1. අධිමුත්තත්ථෙරගාථා</span>
            <div class="subhead-contents">
                <div class="paragraph" para="705">
                    <span class="paranum">705</span>
                    <div class="gatha"> ‘‘යඤ්ඤත්ථං 
                        <pb ed="M" n="0.0320"/>
                        <pb ed="V" n="0.0255"/>
                        <pb ed="P" n="0.0071"/> වා ධනත්ථං වා, යෙ හනාම මයං පුරෙ;
                    </div>
                    <div class="gathalast">අවසෙසං 
                        <span class="note">(අවසෙ තං (සී. අට්ඨ. මූලපාඨො), අවසෙසානං (අට්ඨ.?))</span> භයං හොති, වෙධන්ති විලපන්ති ච.
                    </div>
                </div>
                <div class="paragraph" para="706">
                    <span class="paranum">706</span>
                    <div class="gatha"> ‘‘තස්ස තෙ නත්ථි භීතත්තං, භිය්‍යො වණ්ණො පසීදති;</div>
                    <div class="gathalast">කස්මා න පරිදෙවෙසි, එවරූපෙ මහබ්භයෙ.</div>
                </div>
                <div class="paragraph" para="707">
                    <span class="paranum">707</span>
                    <div class="gatha"> ‘‘නත්ථි චෙතසිකං දුක්ඛං, අනපෙක්ඛස්ස ගාමණි;</div>
                    <div class="gathalast">අතික්කන්තා භයා සබ්බෙ, ඛීණසංයොජනස්ස වෙ.</div>
                </div>
                <div class="paragraph" para="708">
                    <span class="paranum">708</span>
                    <div class="gatha"> ‘‘ඛීණාය භවනෙත්තියා, දිට්ඨෙ ධම්මෙ යථාතථෙ;</div>
                    <div class="gathalast">න 
                        <pb ed="T" n="0.0370"/> භයං මරණෙ හොති, භාරනික්ඛෙපනෙ යථා.
                    </div>
                </div>
                <div class="paragraph" para="709">
                    <span class="paranum">709</span>
                    <div class="gatha"> ‘‘සුචිණ්ණං බ්‍රහ්මචරියං මෙ, මග්ගො චාපි සුභාවිතො;</div>
                    <div class="gathalast">මරණෙ මෙ භයං නත්ථි, රොගානමිව සඞ්ඛයෙ.</div>
                </div>
                <div class="paragraph" para="710">
                    <span class="paranum">710</span>
                    <div class="gatha"> ‘‘සුචිණ්ණං බ්‍රහ්මචරියං මෙ, මග්ගො චාපි සුභාවිතො;</div>
                    <div class="gathalast">නිරස්සාදා භවා දිට්ඨා, විසං පිත්වාව 
                        <span class="note">(පීත්වාව (සී.))</span> ඡඩ්ඩිතං.
                    </div>
                </div>
                <div class="paragraph" para="711">
                    <span class="paranum">711</span>
                    <div class="gatha"> ‘‘පාරගූ අනුපාදානො, කතකිච්චො අනාසවො;</div>
                    <div class="gathalast">තුට්ඨො ආයුක්ඛයා හොති, මුත්තො ආඝාතනා යථා.</div>
                </div>
                <div class="paragraph" para="712">
                    <span class="paranum">712</span>
                    <div class="gatha"> ‘‘උත්තමං ධම්මතං පත්තො, සබ්බලොකෙ අනත්ථිකො;</div>
                    <div class="gathalast">ආදිත්තාව ඝරා මුත්තො, මරණස්මිං න සොචති.</div>
                </div>
                <div class="paragraph" para="713">
                    <span class="paranum">713</span>
                    <div class="gatha"> ‘‘යදත්ථි සඞ්ගතං කිඤ්චි, භවො වා යත්ථ ලබ්භති;</div>
                    <div class="gathalast">සබ්බං අනිස්සරං එතං, ඉති වුත්තං මහෙසිනා.</div>
                </div>
                <div class="paragraph" para="714">
                    <span class="paranum">714</span>
                    <div class="gatha"> ‘‘යො තං තථා පජානාති, යථා බුද්ධෙන දෙසිතං;</div>
                    <div class="gathalast">න ගණ්හාති භවං කිඤ්චි, සුතත්තංව අයොගුළං.</div>
                </div>
                <div class="paragraph" para="715">
                    <span class="paranum">715</span>
                    <div class="gatha"> ‘‘න මෙ හොති ‘අහොසි’න්ති, ‘භවිස්ස’න්ති න හොති මෙ;</div>
                    <div class="gathalast">සඞ්ඛාරා විගමිස්සන්ති, තත්ථ කා පරිදෙවනා.</div>
                </div>
                <div class="paragraph" para="716">
                    <span class="paranum">716</span>
                    <div class="gatha"> ‘‘සුද්ධං ධම්මසමුප්පාදං, සුද්ධං සඞ්ඛාරසන්තතිං;</div>
                    <div class="gathalast">පස්සන්තස්ස යථාභූතං, න භයං හොති ගාමණි.</div>
                </div>
                <div class="paragraph" para="717">
                    <span class="paranum">717</span>
                    <div class="gatha"> ‘‘තිණකට්ඨසමං 
                        <pb ed="M" n="0.0321"/>
                        <pb ed="V" n="0.0256"/> ලොකං, යදා පඤ්ඤාය පස්සති;
                    </div>
                    <div class="gathalast">මමත්තං සො අසංවින්දං, ‘නත්ථි මෙ’ති න සොචති.</div>
                </div>
                <div class="paragraph" para="718">
                    <span class="paranum">718</span>
                    <div class="gatha"> ‘‘උක්කණ්ඨාමි 
                        <pb ed="P" n="0.0072"/> සරීරෙන, භවෙනම්හි අනත්ථිකො;
                    </div>
                    <div class="gathalast">සොයං 
                        <pb ed="T" n="0.0371"/> භිජ්ජිස්සති කායො, අඤ්ඤො ච න භවිස්සති.
                    </div>
                </div>
                <div class="paragraph" para="719">
                    <span class="paranum">719</span>
                    <div class="gatha"> ‘‘යං වො කිච්චං සරීරෙන, තං කරොථ යදිච්ඡථ;</div>
                    <div class="gathalast">න මෙ තප්පච්චයා තත්ථ, දොසො පෙමඤ්ච හෙහිති’’.</div>
                </div>
                <div class="paragraph" para="720">
                    <span class="paranum">720</span>
                    <div class="gatha"> තස්ස තං වචනං සුත්වා, අබ්භුතං ලොමහංසනං;</div>
                    <div class="gathalast">සත්ථානි නික්ඛිපිත්වාන, මාණවා එතදබ්‍රවුං.</div>
                </div>
                <div class="paragraph" para="721">
                    <span class="paranum">721</span>
                    <div class="gatha"> ‘‘කිං භදන්තෙ කරිත්වාන, කො වා ආචරියො තව;</div>
                    <div class="gathalast">කස්ස සාසනමාගම්ම, ලබ්භතෙ තං අසොකතා’’.</div>
                </div>
                <div class="paragraph" para="722">
                    <span class="paranum">722</span>
                    <div class="gatha"> ‘‘සබ්බඤ්ඤූ සබ්බදස්සාවී, ජිනො ආචරියො මම;</div>
                    <div class="gathalast">මහාකාරුණිකො සත්ථා, සබ්බලොකතිකිච්ඡකො.</div>
                </div>
                <div class="paragraph" para="723">
                    <span class="paranum">723</span>
                    <div class="gatha"> ‘‘තෙනායං දෙසිතො ධම්මො, ඛයගාමී අනුත්තරො;</div>
                    <div class="gathalast">තස්ස සාසනමාගම්ම, ලබ්භතෙ තං අසොකතා’’.</div>
                </div>
                <div class="paragraph" para="724">
                    <span class="paranum">724</span>
                    <div class="gatha"> සුත්වාන චොරා ඉසිනො සුභාසිතං, නික්ඛිප්ප සත්ථානි ච ආවුධානි ච;</div>
                    <div class="gathalast">තම්හා ච කම්මා විරමිංසු එකෙ, එකෙ ච පබ්බජ්ජමරොචයිංසු.</div>
                </div>
                <div class="paragraph" para="725">
                    <span class="paranum">725</span>
                    <div class="gatha"> තෙ පබ්බජිත්වා සුගතස්ස සාසනෙ, භාවෙත්ව බොජ්ඣඞ්ගබලානි පණ්ඩිතා;</div>
                    <div class="gathalast">උදග්ගචිත්තා සුමනා කතින්ද්‍රියා, ඵුසිංසු නිබ්බානපදං අසඞ්ඛතන්ති.</div>
                </div>
            </div>
            <div class="centre ct_sutta ending">...අධිමුත්තො ථෙරො....</div>
        </div>
        <div class="subhead ct_sutta" node-id="44252">
            <span class="subhead ct_sutta">2. පාරාපරියත්ථෙරගාථා</span>
            <div class="subhead-contents">
                <div class="paragraph" para="726">
                    <span class="paranum">726</span>
                    <div class="gatha"> ‘‘සමණස්ස 
                        <pb ed="T" n="0.0372"/> අහු චින්තා, පාරාපරියස්ස භික්ඛුනො;
                    </div>
                    <div class="gathalast">එකකස්ස නිසින්නස්ස, පවිවිත්තස්ස ඣායිනො.</div>
                </div>
                <div class="paragraph" para="727">
                    <span class="paranum">727</span>
                    <div class="gatha"> ‘‘කිමානුපුබ්බං පුරිසො, කිං වතං කිං සමාචාරං;</div>
                    <div class="gathalast">අත්තනො කිච්චකාරීස්ස, න ච කඤ්චි විහෙඨයෙ.</div>
                </div>
                <div class="paragraph" para="728">
                    <span class="paranum">728</span>
                    <div class="gatha"> ‘‘ඉන්ද්‍රියානි 
                        <pb ed="M" n="0.0322"/> මනුස්සානං, හිතාය අහිතාය ච;
                    </div>
                    <div class="gathalast">අරක්ඛිතානි අහිතාය, රක්ඛිතානි හිතාය ච.</div>
                </div>
                <div class="paragraph" para="729">
                    <span class="paranum">729</span>
                    <div class="gatha"> ‘‘ඉන්ද්‍රියානෙව සාරක්ඛං, ඉන්ද්‍රියානි ච ගොපයං;</div>
                    <div class="gathalast">අත්තනො කිච්චකාරීස්ස, න ච කඤ්චි විහෙඨයෙ.</div>
                </div>
                <div class="paragraph" para="730">
                    <span class="paranum">730</span>
                    <div class="gatha"> ‘‘චක්ඛුන්ද්‍රියං 
                        <pb ed="V" n="0.0257"/> චෙ රූපෙසු, ගච්ඡන්තං අනිවාරයං;
                    </div>
                    <div class="gathalast">අනාදීනවදස්සාවී, සො දුක්ඛා න හි මුච්චති.</div>
                </div>
                <div class="paragraph" para="731">
                    <span class="paranum">731</span>
                    <div class="gatha"> ‘‘සොතින්ද්‍රියං චෙ සද්දෙසු, ගච්ඡන්තං අනිවාරයං;</div>
                    <div class="gathalast">අනාදීනවදස්සාවී, සො දුක්ඛා න හි මුච්චති.</div>
                </div>
                <div class="paragraph" para="732">
                    <span class="paranum">732</span>
                    <div class="gatha"> ‘‘අනිස්සරණදස්සාවී 
                        <pb ed="P" n="0.0073"/>, ගන්ධෙ චෙ පටිසෙවති;
                    </div>
                    <div class="gathalast">න සො මුච්චති දුක්ඛම්හා, ගන්ධෙසු අධිමුච්ඡිතො.</div>
                </div>
                <div class="paragraph" para="733">
                    <span class="paranum">733</span>
                    <div class="gatha"> ‘‘අම්බිලං මධුරග්ගඤ්ච, තිත්තකග්ගමනුස්සරං;</div>
                    <div class="gathalast">රසතණ්හාය ගධිතො, හදයං නාවබුජ්ඣති.</div>
                </div>
                <div class="paragraph" para="734">
                    <span class="paranum">734</span>
                    <div class="gatha"> ‘‘සුභාන්‍යප්පටිකූලානි, ඵොට්ඨබ්බානි අනුස්සරං;</div>
                    <div class="gathalast">රත්තො රාගාධිකරණං, විවිධං වින්දතෙ දුඛං.</div>
                </div>
                <div class="paragraph" para="735">
                    <span class="paranum">735</span>
                    <div class="gatha"> ‘‘මනං චෙතෙහි ධම්මෙහි, යො න සක්කොති රක්ඛිතුං;</div>
                    <div class="gathalast">තතො 
                        <pb ed="T" n="0.0373"/> නං දුක්ඛමන්වෙති, සබ්බෙහෙතෙහි පඤ්චහි.
                    </div>
                </div>
                <div class="paragraph" para="736">
                    <span class="paranum">736</span>
                    <div class="gatha"> ‘‘පුබ්බලොහිතසම්පුණ්ණං, බහුස්ස කුණපස්ස ච;</div>
                    <div class="gathalast">නරවීරකතං වග්ගුං, සමුග්ගමිව චිත්තිතං.</div>
                </div>
                <div class="paragraph" para="737">
                    <span class="paranum">737</span>
                    <div class="gatha"> ‘‘කටුකං මධුරස්සාදං, පියනිබන්ධනං දුඛං;</div>
                    <div class="gathalast">ඛුරංව මධුනා ලිත්තං, උල්ලිහං නාවබුජ්ඣති.</div>
                </div>
                <div class="paragraph" para="738">
                    <span class="paranum">738</span>
                    <div class="gatha"> ‘‘ඉත්ථිරූපෙ ඉත්ථිසරෙ, ඵොට්ඨබ්බෙපි ච ඉත්ථියා;</div>
                    <div class="gathalast">ඉත්ථිගන්ධෙසු සාරත්තො, විවිධං වින්දතෙ දුඛං.</div>
                </div>
                <div class="paragraph" para="739">
                    <span class="paranum">739</span>
                    <div class="gatha"> ‘‘ඉත්ථිසොතානි සබ්බානි, සන්දන්ති පඤ්ච පඤ්චසු;</div>
                    <div class="gathalast">තෙසමාවරණං කාතුං, යො සක්කොති වීරියවා.</div>
                </div>
                <div class="paragraph" para="740">
                    <span class="paranum">740</span>
                    <div class="gatha"> ‘‘සො අත්ථවා සො ධම්මට්ඨො, සො දක්ඛො සො විචක්ඛණො;</div>
                    <div class="gathalast">කරෙය්‍ය රමමානොපි, කිච්චං ධම්මත්ථසංහිතං.</div>
                </div>
                <div class="paragraph" para="741">
                    <span class="paranum">741</span>
                    <div class="gatha"> ‘‘අථො 
                        <pb ed="M" n="0.0323"/> සීදති සඤ්ඤුත්තං, වජ්ජෙ කිච්චං නිරත්ථකං;
                    </div>
                    <div class="gathalast">‘න තං කිච්ච’න්ති මඤ්ඤිත්වා, අප්පමත්තො විචක්ඛණො.</div>
                </div>
                <div class="paragraph" para="742">
                    <span class="paranum">742</span>
                    <div class="gatha"> ‘‘යඤ්ච අත්ථෙන සඤ්ඤුත්තං, යා ච ධම්මගතා රති;</div>
                    <div class="gathalast">තං සමාදාය වත්තෙථ, සා හි වෙ උත්තමා රති.</div>
                </div>
                <div class="paragraph" para="743">
                    <span class="paranum">743</span>
                    <div class="gatha"> ‘‘උච්චාවචෙහුපායෙහි, පරෙසමභිජිගීසති;</div>
                    <div class="gathalast">හන්ත්වා වධිත්වා අථ සොචයිත්වා, ආලොපති සාහසා යො පරෙසං.</div>
                </div>
                <div class="paragraph" para="744">
                    <span class="paranum">744</span>
                    <div class="gatha"> ‘‘තච්ඡන්තො ආණියා ආණිං, නිහන්ති බලවා යථා;</div>
                    <div class="gathalast">ඉන්ද්‍රියානින්ද්‍රියෙහෙව 
                        <pb ed="T" n="0.0374"/>, නිහන්ති කුසලො තථා.
                    </div>
                </div>
                <div class="paragraph" para="745">
                    <span class="paranum">745</span>
                    <div class="gatha"> ‘‘සද්ධං 
                        <pb ed="V" n="0.0258"/> වීරියං සමාධිඤ්ච, සතිපඤ්ඤඤ්ච භාවයං;
                    </div>
                    <div class="gathalast">පඤ්ච පඤ්චහි හන්ත්වාන, අනීඝො යාති බ්‍රාහ්මණො.</div>
                </div>
                <div class="paragraph" para="746">
                    <span class="paranum">746</span>
                    <div class="gatha"> ‘‘සො අත්ථවා සො ධම්මට්ඨො, කත්වා වාක්‍යානුසාසනිං;</div>
                    <div class="gathalast">සබ්බෙන සබ්බං බුද්ධස්ස, සො නරො සුඛමෙධතී’’ති.</div>
                </div>
            </div>
            <div class="centre ct_sutta ending">...පාරාපරියො ථෙරො....</div>
        </div>
        <div class="subhead ct_sutta" node-id="44253">
            <span class="subhead ct_sutta">3. තෙලකානිත්ථෙරගාථා</span>
            <div class="subhead-contents">
                <div class="paragraph" para="747">
                    <span class="paranum">747</span>
                    <div class="gatha"> ‘‘චිරරත්තං වතාතාපී, ධම්මං අනුවිචින්තයං;</div>
                    <div class="gathalast">සමං චිත්තස්ස නාලත්ථං, පුච්ඡං සමණබ්‍රාහ්මණෙ.</div>
                </div>
                <div class="paragraph" para="748">
                    <span class="paranum">748</span>
                    <div class="gatha"> ‘‘‘කො 
                        <pb ed="P" n="0.0074"/> සො පාරඞ්ගතො ලොකෙ, කො පත්තො අමතොගධං;
                    </div>
                    <div class="gathalast">කස්ස ධම්මං පටිච්ඡාමි, පරමත්ථවිජානනං’.</div>
                </div>
                <div class="paragraph" para="749">
                    <span class="paranum">749</span>
                    <div class="gatha"> ‘‘අන්තොවඞ්කගතො ආසි, මච්ඡොව ඝසමාමිසං;</div>
                    <div class="gathalast">බද්ධො මහින්දපාසෙන, වෙපචිත්‍යසුරො යථා.</div>
                </div>
                <div class="paragraph" para="750">
                    <span class="paranum">750</span>
                    <div class="gatha"> ‘‘අඤ්ඡාමි නං න මුඤ්චාමි, අස්මා සොකපරිද්දවා;</div>
                    <div class="gathalast">කො මෙ බන්ධං මුඤ්චං ලොකෙ, සම්බොධිං වෙදයිස්සති.</div>
                </div>
                <div class="paragraph" para="751">
                    <span class="paranum">751</span>
                    <div class="gatha"> ‘‘සමණං බ්‍රාහ්මණං වා කං, ආදිසන්තං පභඞ්ගුනං.</div>
                    <div class="gathalast">කස්ස ධම්මං පටිච්ඡාමි, ජරාමච්චුපවාහනං.</div>
                </div>
                <div class="paragraph" para="752">
                    <span class="paranum">752</span>
                    <div class="gatha"> ‘‘විචිකිච්ඡාකඞ්ඛාගන්ථිතං, සාරම්භබලසඤ්ඤුතං;</div>
                    <div class="gathalast">කොධප්පත්තමනත්ථද්ධං, අභිජප්පප්පදාරණං.</div>
                </div>
                <div class="paragraph" para="753">
                    <span class="paranum">753</span>
                    <div class="gatha"> ‘‘තණ්හාධනුසමුට්ඨානං 
                        <pb ed="M" n="0.0324"/>, ද්වෙ ච පන්නරසායුතං 
                        <span class="note">(ද්වෙධාපන්නරසායුතං (?))</span>;
                    </div>
                    <div class="gathalast">පස්ස 
                        <pb ed="T" n="0.0375"/> ඔරසිකං බාළ්හං, භෙත්වාන යදි 
                        <span class="note">(යද (සී. අට්ඨ.) හදි (?) ‘‘හදයෙ’’ති තංසංවණ්ණනා)</span> තිට්ඨති.
                    </div>
                </div>
                <div class="paragraph" para="754">
                    <span class="paranum">754</span>
                    <div class="gatha"> ‘‘අනුදිට්ඨීනං අප්පහානං, සඞ්කප්පපරතෙජිතං;</div>
                    <div class="gathalast">තෙන විද්ධො පවෙධාමි, පත්තංව මාලුතෙරිතං.</div>
                </div>
                <div class="paragraph" para="755">
                    <span class="paranum">755</span>
                    <div class="gatha"> ‘‘අජ්ඣත්තං මෙ සමුට්ඨාය, ඛිප්පං පච්චති මාමකං;</div>
                    <div class="gathalast">ඡඵස්සායතනී කායො, යත්ථ සරති සබ්බදා.</div>
                </div>
                <div class="paragraph" para="756">
                    <span class="paranum">756</span>
                    <div class="gatha"> ‘‘තං න පස්සාමි තෙකිච්ඡං, යො මෙතං සල්ලමුද්ධරෙ;</div>
                    <div class="gathalast">නානාරජ්ජෙන සත්ථෙන 
                        <span class="note">(නාරග්ගෙන න සත්ථෙන (?))</span>, නාඤ්ඤෙන විචිකිච්ඡිතං.
                    </div>
                </div>
                <div class="paragraph" para="757">
                    <span class="paranum">757</span>
                    <div class="gatha"> ‘‘කො මෙ අසත්ථො අවණො, සල්ලමබ්භන්තරපස්සයං;</div>
                    <div class="gathalast">අහිංසං සබ්බගත්තානි, සල්ලං මෙ උද්ධරිස්සති.</div>
                </div>
                <div class="paragraph" para="758">
                    <span class="paranum">758</span>
                    <div class="gatha"> ‘‘ධම්මප්පති 
                        <pb ed="V" n="0.0259"/> හි සො සෙට්ඨො, විසදොසප්පවාහකො;
                    </div>
                    <div class="gathalast">ගම්භීරෙ පතිතස්ස මෙ, ථලං පාණිඤ්ච දස්සයෙ.</div>
                </div>
                <div class="paragraph" para="759">
                    <span class="paranum">759</span>
                    <div class="gatha"> ‘‘රහදෙහමස්මි ඔගාළ්හො, අහාරියරජමත්තිකෙ;</div>
                    <div class="gathalast">මායාඋසූයසාරම්භ, ථිනමිද්ධමපත්ථටෙ.</div>
                </div>
                <div class="paragraph" para="760">
                    <span class="paranum">760</span>
                    <div class="gatha"> ‘‘උද්ධච්චමෙඝථනිතං, සංයොජනවලාහකං;</div>
                    <div class="gathalast">වාහා වහන්ති කුද්දිට්ඨිං 
                        <span class="note">(දුද්දිට්ඨිං (සී. ධ. ප. 339))</span>, සඞ්කප්පා රාගනිස්සිතා.
                    </div>
                </div>
                <div class="paragraph" para="761">
                    <span class="paranum">761</span>
                    <div class="gatha"> ‘‘සවන්ති සබ්බධි සොතා, ලතා උබ්භිජ්ජ තිට්ඨති;</div>
                    <div class="gathalast">තෙ සොතෙ කො නිවාරෙය්‍ය, තං ලතං කො හි ඡෙච්ඡති.</div>
                </div>
                <div class="paragraph" para="762">
                    <span class="paranum">762</span>
                    <div class="gatha"> ‘‘වෙලං 
                        <pb ed="P" n="0.0075"/> කරොථ භද්දන්තෙ, සොතානං සන්නිවාරණං;
                    </div>
                    <div class="gathalast">මා තෙ මනොමයො සොතො, රුක්ඛංව සහසා ලුවෙ.</div>
                </div>
                <div class="paragraph" para="763">
                    <span class="paranum">763</span>
                    <div class="gatha"> ‘‘එවං 
                        <pb ed="T" n="0.0376"/> මෙ භයජාතස්ස, අපාරා පාරමෙසතො;
                    </div>
                    <div class="gathalast">තාණො පඤ්ඤාවුධො සත්ථා, ඉසිසඞ්ඝනිසෙවිතො.</div>
                </div>
                <div class="paragraph" para="764">
                    <span class="paranum">764</span>
                    <div class="gatha"> ‘‘සොපාණං සුගතං සුද්ධං, ධම්මසාරමයං දළ්හං;</div>
                    <div class="gathalast">පාදාසි වුය්හමානස්ස, ‘මා භායී’ති ච මබ්‍රවි.</div>
                </div>
                <div class="paragraph" para="765">
                    <span class="paranum">765</span>
                    <div class="gatha"> ‘‘සතිපට්ඨානපාසාදං, ආරුය්හ පච්චවෙක්ඛිසං;</div>
                    <div class="gathalast">යං තං පුබ්බෙ අමඤ්ඤිස්සං, සක්කායාභිරතං පජං.</div>
                </div>
                <div class="paragraph" para="766">
                    <span class="paranum">766</span>
                    <div class="gatha"> ‘‘යදා 
                        <pb ed="M" n="0.0325"/> ච මග්ගමද්දක්ඛිං, නාවාය අභිරූහනං;
                    </div>
                    <div class="gathalast">අනධිට්ඨාය අත්තානං, තිත්ථමද්දක්ඛිමුත්තමං.</div>
                </div>
                <div class="paragraph" para="767">
                    <span class="paranum">767</span>
                    <div class="gatha"> ‘‘සල්ලං අත්තසමුට්ඨානං, භවනෙත්තිප්පභාවිතං;</div>
                    <div class="gathalast">එතෙසං අප්පවත්තාය 
                        <span class="note">(අප්පවත්තියා (?))</span>, දෙසෙසි මග්ගමුත්තමං.
                    </div>
                </div>
                <div class="paragraph" para="768">
                    <span class="paranum">768</span>
                    <div class="gatha"> ‘‘දීඝරත්තානුසයිතං, චිරරත්තමධිට්ඨිතං;</div>
                    <div class="gathalast">බුද්ධො මෙපානුදී ගන්ථං, විසදොසප්පවාහනො’’ති.</div>
                </div>
            </div>
            <div class="centre ct_sutta ending">...තෙලකානි ථෙරො....</div>
        </div>
        <div class="subhead ct_sutta" node-id="44254">
            <span class="subhead ct_sutta">4. රට්ඨපාලත්ථෙරගාථා</span>
            <div class="subhead-contents">
                <div class="paragraph" para="769">
                    <span class="paranum">769</span>
                    <div class="gatha">
                        <span class="note">(ම. නි. 2.302)</span> ‘‘පස්ස චිත්තකතං බිම්බං, අරුකායං සමුස්සිතං;
                    </div>
                    <div class="gathalast">ආතුරං බහුසඞ්කප්පං, යස්ස නත්ථි ධුවං ඨිති.</div>
                </div>
                <div class="paragraph" para="770">
                    <span class="paranum">770</span>
                    <div class="gatha"> ‘‘පස්ස චිත්තකතං රූපං, මණිනා කුණ්ඩලෙන ච;</div>
                    <div class="gathalast">අට්ඨිං තචෙන ඔනද්ධං, සහ වත්ථෙහි සොභති.</div>
                </div>
                <div class="paragraph" para="771">
                    <span class="paranum">771</span>
                    <div class="gatha"> ‘‘අලත්තකකතා 
                        <pb ed="V" n="0.0260"/> පාදා, මුඛං චුණ්ණකමක්ඛිතං;
                    </div>
                    <div class="gathalast">අලං බාලස්ස මොහාය, නො ච පාරගවෙසිනො.</div>
                </div>
                <div class="paragraph" para="772">
                    <span class="paranum">772</span>
                    <div class="gatha"> ‘‘අට්ඨපදකතා 
                        <pb ed="T" n="0.0377"/> කෙසා, නෙත්තා අඤ්ජනමක්ඛිතා;
                    </div>
                    <div class="gathalast">අලං බාලස්ස මොහාය, නො ච පාරගවෙසිනො.</div>
                </div>
                <div class="paragraph" para="773">
                    <span class="paranum">773</span>
                    <div class="gatha"> ‘‘අඤ්ජනීව නවා චිත්තා, පූතිකායො අලඞ්කතො;</div>
                    <div class="gathalast">අලං බාලස්ස මොහාය, නො ච පාරගවෙසිනො.</div>
                </div>
                <div class="paragraph" para="774">
                    <span class="paranum">774</span>
                    <div class="gatha"> ‘‘ඔදහි මිගවො පාසං, නාසදා වාගුරං මිගො;</div>
                    <div class="gathalast">භුත්වා නිවාපං ගච්ඡාම, කන්දන්තෙ මිගබන්ධකෙ.</div>
                </div>
                <div class="paragraph" para="775">
                    <span class="paranum">775</span>
                    <div class="gatha"> ‘‘ඡින්නො පාසො මිගවස්ස, නාසදා වාගුරං මිගො;</div>
                    <div class="gathalast">භුත්වා නිවාපං ගච්ඡාම, සොචන්තෙ මිගලුද්දකෙ.</div>
                </div>
                <div class="paragraph" para="776">
                    <span class="paranum">776</span>
                    <div class="gatha"> ‘‘පස්සාමි ලොකෙ සධනෙ මනුස්සෙ, ලද්ධාන විත්තං න දදන්ති මොහා;</div>
                    <div class="gathalast">ලුද්ධා 
                        <pb ed="P" n="0.0076"/> ධනං සන්නිචයං කරොන්ති, භිය්‍යොව කාමෙ අභිපත්ථයන්ති.
                    </div>
                </div>
                <div class="paragraph" para="777">
                    <span class="paranum">777</span>
                    <div class="gatha"> ‘‘රාජා 
                        <pb ed="M" n="0.0326"/> පසය්හප්පථවිං විජෙත්වා, සසාගරන්තං මහිමාවසන්තො;
                    </div>
                    <div class="gathalast">ඔරං සමුද්දස්ස අතිත්තරූපො, පාරං සමුද්දස්සපි පත්ථයෙථ.</div>
                </div>
                <div class="paragraph" para="778">
                    <span class="paranum">778</span>
                    <div class="gatha"> ‘‘රාජා ච අඤ්ඤෙ ච බහූ මනුස්සා, අවීතතණ්හා මරණං උපෙන්ති;</div>
                    <div class="gathalast">ඌනාව හුත්වාන ජහන්ති දෙහං, කාමෙහි ලොකම්හි න හත්ථි තිත්ති.</div>
                </div>
                <div class="paragraph" para="779">
                    <span class="paranum">779</span>
                    <div class="gatha"> ‘‘කන්දන්ති 
                        <pb ed="T" n="0.0378"/> නං ඤාතී පකිරිය කෙසෙ, අහො වතා නො අමරාති චාහු;
                    </div>
                    <div class="gathalast">වත්ථෙන නං පාරුතං නීහරිත්වා, චිතං සමොධාය තතො ඩහන්ති.</div>
                </div>
                <div class="paragraph" para="780">
                    <span class="paranum">780</span>
                    <div class="gatha"> ‘‘සො ඩය්හති සූලෙහි තුජ්ජමානො, එකෙන වත්ථෙන 
                        <span class="note">(එතෙන ගත්ථෙන (ක.))</span> පහාය භොගෙ;
                    </div>
                    <div class="gathalast">න මීයමානස්ස භවන්ති තාණා, ඤාතී ච මිත්තා අථ වා සහායා.</div>
                </div>
                <div class="paragraph" para="781">
                    <span class="paranum">781</span>
                    <div class="gatha"> ‘‘දායාදකා තස්ස ධනං හරන්ති, සත්තො පන ගච්ඡති යෙන කම්මං;</div>
                    <div class="gathalast">න මීයමානං ධනමන්වෙති 
                        <span class="note">(මන්විති (ක.))</span> කිඤ්චි, පුත්තා ච දාරා ච ධනඤ්ච රට්ඨං.
                    </div>
                </div>
                <div class="paragraph" para="782">
                    <span class="paranum">782</span>
                    <div class="gatha"> ‘‘න දීඝමායුං ලභතෙ ධනෙන, න චාපි විත්තෙන ජරං විහන්ති;</div>
                    <div class="gathalast">අප්පප්පං හිදං ජීවිතමාහු ධීරා, අසස්සතං විප්පරිණාමධම්මං.</div>
                </div>
                <div class="paragraph" para="783">
                    <span class="paranum">783</span>
                    <div class="gatha"> ‘‘අඩ්ඪා දලිද්දා ච ඵුසන්ති ඵස්සං, බාලො ච ධීරො ච තථෙව ඵුට්ඨො;</div>
                    <div class="gathalast">බාලො හි බාල්‍යා වධිතොව සෙති, ධීරො 
                        <pb ed="T" n="0.0379"/> ච නො වෙධති ඵස්සඵුට්ඨො.
                    </div>
                </div>
                <div class="paragraph" para="784">
                    <span class="paranum">784</span>
                    <div class="gatha"> ‘‘තස්මා 
                        <pb ed="M" n="0.0327"/> හි පඤ්ඤාව ධනෙන සෙය්‍යා, යාය වොසානමිධාධිගච්ඡති;
                    </div>
                    <div class="gathalast">අබ්‍යොසිතත්තා හි භවාභවෙසු, පාපානි කම්මානි කරොති මොහා.</div>
                </div>
                <div class="paragraph" para="785">
                    <span class="paranum">785</span>
                    <div class="gatha"> ‘‘උපෙති 
                        <pb ed="P" n="0.0077"/> ගබ්භඤ්ච පරඤ්ච ලොකං, සංසාරමාපජ්ජ පරම්පරාය;
                    </div>
                    <div class="gathalast">තස්සප්පපඤ්ඤො අභිසද්දහන්තො, උපෙති ගබ්භඤ්ච පරඤ්ච ලොකං.</div>
                </div>
                <div class="paragraph" para="786">
                    <span class="paranum">786</span>
                    <div class="gatha"> ‘‘චොරො 
                        <pb ed="V" n="0.0261"/> යථා සන්ධිමුඛෙ ගහීතො, සකම්මුනා හඤ්ඤති පාපධම්මො;
                    </div>
                    <div class="gathalast">එවං පජා පෙච්ච පරම්හි ලොකෙ, සකම්මුනා හඤ්ඤති පාපධම්මො.</div>
                </div>
                <div class="paragraph" para="787">
                    <span class="paranum">787</span>
                    <div class="gatha"> ‘‘කාමා හි චිත්‍රා මධුරා මනොරමා, විරූපරූපෙන මථෙන්ති චිත්තං;</div>
                    <div class="gathalast">ආදීනවං කාමගුණෙසු දිස්වා, තස්මා අහං පබ්බජිතොම්හි රාජ.</div>
                </div>
                <div class="paragraph" para="788">
                    <span class="paranum">788</span>
                    <div class="gatha"> ‘‘දුමප්ඵලානීව පතන්ති මාණවා, දහරා ච වුඩ්ඪා ච සරීරභෙදා;</div>
                    <div class="gathalast">එතම්පි 
                        <pb ed="T" n="0.0380"/> දිස්වා පබ්බජිතොම්හි රාජ, අපණ්ණකං සාමඤ්ඤමෙව සෙය්‍යො.
                    </div>
                </div>
                <div class="paragraph" para="789">
                    <span class="paranum">789</span>
                    <div class="gatha"> ‘‘සද්ධායාහං පබ්බජිතො, උපෙතො ජිනසාසනෙ;</div>
                    <div class="gathalast">අවජ්ඣා මය්හං පබ්බජ්ජා, අනණො භුඤ්ජාමි භොජනං.</div>
                </div>
                <div class="paragraph" para="790">
                    <span class="paranum">790</span>
                    <div class="gatha"> ‘‘කාමෙ ආදිත්තතො දිස්වා, ජාතරූපානි සත්ථතො;</div>
                    <div class="gathalast">ගබ්භවොක්කන්තිතො දුක්ඛං, නිරයෙසු මහබ්භයං.</div>
                </div>
                <div class="paragraph" para="791">
                    <span class="paranum">791</span>
                    <div class="gatha"> ‘‘එතමාදීනවං ඤත්වා, සංවෙගං අලභිං තදා;</div>
                    <div class="gathalast">සොහං විද්ධො තදා සන්තො, සම්පත්තො ආසවක්ඛයං.</div>
                </div>
                <div class="paragraph" para="792">
                    <span class="paranum">792</span>
                    <div class="gatha"> ‘‘පරිචිණ්ණො මයා සත්ථා, කතං බුද්ධස්ස සාසනං;</div>
                    <div class="gathalast">ඔහිතො ගරුකො භාරො, භවනෙත්ති සමූහතා.</div>
                </div>
                <div class="paragraph" para="793">
                    <span class="paranum">793</span>
                    <div class="gatha"> ‘‘යස්සත්ථාය පබ්බජිතො, අගාරස්මානගාරියං;</div>
                    <div class="gathalast">සො මෙ අත්ථො අනුප්පත්තො, සබ්බසංයොජනක්ඛයො’’ති.</div>
                </div>
            </div>
            <div class="centre ct_sutta ending">... රට්ඨපාලො ථෙරො....</div>
        </div>
        <div class="subhead ct_sutta" node-id="44255">
            <span class="subhead ct_sutta">5. මාලුක්‍යපුත්තත්ථෙරගාථා</span>
            <div class="subhead-contents">
                <div class="paragraph" para="794">
                    <span class="paranum">794</span>
                    <div class="gatha">
                        <span class="note">(සං. නි. 4.95)</span> ‘‘රූපං 
                        <pb ed="M" n="0.0328"/> දිස්වා සති මුට්ඨා, පියං නිමිත්තං මනසි කරොතො;
                    </div>
                    <div class="gathalast">සාරත්තචිත්තො වෙදෙති, තඤ්ච අජ්ඣොස්ස තිට්ඨති.</div>
                </div>
                <div class="paragraph" para="795">
                    <span class="paranum">795</span>
                    <div class="gatha"> ‘‘තස්ස 
                        <pb ed="T" n="0.0381"/> වඩ්ඪන්ති වෙදනා, අනෙකා රූපසම්භවා;
                    </div>
                    <div class="gatha">අභිජ්ඣා ච විහෙසා ච, චිත්තමස්සූපහඤ්ඤති;</div>
                    <div class="gathalast">එවමාචිනතො දුක්ඛං, ආරා නිබ්බාන 
                        <span class="note">(නිබ්බානං (සී.))</span> වුච්චති.
                    </div>
                </div>
                <div class="paragraph" para="796">
                    <span class="paranum">796</span>
                    <div class="gatha"> ‘‘සද්දං සුත්වා සති මුට්ඨා, පියං නිමිත්තං මනසි කරොතො;</div>
                    <div class="gathalast">සාරත්තචිත්තො වෙදෙති, තඤ්ච අජ්ඣොස්ස තිට්ඨති.</div>
                </div>
                <div class="paragraph" para="797">
                    <span class="paranum">797</span>
                    <div class="gatha"> ‘‘තස්ස වඩ්ඪන්ති වෙදනා, අනෙකා සද්දසම්භවා;</div>
                    <div class="gatha">අභිජ්ඣා ච විහෙසා ච, චිත්තමස්සූපහඤ්ඤති;</div>
                    <div class="gathalast">එවමාචිනතො දුක්ඛං, ආරා නිබ්බාන වුච්චති.</div>
                </div>
                <div class="paragraph" para="798">
                    <span class="paranum">798</span>
                    <div class="gatha"> ‘‘ගන්ධං ඝත්වා සති මුට්ඨා, පියං නිමිත්තං මනසි කරොතො;</div>
                    <div class="gathalast">සාරත්තචිත්තො වෙදෙති, තඤ්ච අජ්ඣොස්ස තිට්ඨති.</div>
                </div>
                <div class="paragraph" para="799">
                    <span class="paranum">799</span>
                    <div class="gatha"> ‘‘තස්ස 
                        <pb ed="V" n="0.0262"/> වඩ්ඪන්ති වෙදනා, අනෙකා ගන්ධසම්භවා;
                    </div>
                    <div class="gatha">අභිජ්ඣා ච විහෙසා ච, චිත්තමස්සූපහඤ්ඤති;</div>
                    <div class="gathalast">එවමාචිනතො දුක්ඛං, ආරා නිබ්බාන වුච්චති.</div>
                </div>
                <div class="paragraph" para="800">
                    <span class="paranum">800</span>
                    <div class="gatha"> ‘‘රසං භොත්වා සති මුට්ඨා, පියං නිමිත්තං මනසි කරොතො;</div>
                    <div class="gathalast">සාරත්තචිත්තො වෙදෙති, තඤ්ච අජ්ඣොස්ස තිට්ඨති.</div>
                </div>
                <div class="paragraph" para="801">
                    <span class="paranum">801</span>
                    <div class="gatha"> ‘‘තස්ස 
                        <pb ed="T" n="0.0382"/> වඩ්ඪන්ති වෙදනා, අනෙකා රසසම්භවා;
                    </div>
                    <div class="gatha">අභිජ්ඣා ච විහෙසා ච, චිත්තමස්සූපහඤ්ඤති;</div>
                    <div class="gathalast">එවමාචිනතො දුක්ඛං, ආරා නිබ්බාන වුච්චති.</div>
                </div>
                <div class="paragraph" para="802">
                    <span class="paranum">802</span>
                    <div class="gatha"> ‘‘ඵස්සං 
                        <pb ed="P" n="0.0078"/> ඵුස්ස සති මුට්ඨා, පියං නිමිත්තං මනසි කරොතො;
                    </div>
                    <div class="gathalast">සාරත්තචිත්තො වෙදෙති, තඤ්ච අජ්ඣොස්ස තිට්ඨති.</div>
                </div>
                <div class="paragraph" para="803">
                    <span class="paranum">803</span>
                    <div class="gatha"> ‘‘තස්ස වඩ්ඪන්ති වෙදනා, අනෙකා ඵස්සසම්භවා;</div>
                    <div class="gatha">අභිජ්ඣා ච විහෙසා ච, චිත්තමස්සූපහඤ්ඤති;</div>
                    <div class="gathalast">එවමාචිනතො දුක්ඛං, ආරා නිබ්බාන වුච්චති.</div>
                </div>
                <div class="paragraph" para="804">
                    <span class="paranum">804</span>
                    <div class="gatha"> ‘‘ධම්මං ඤත්වා සති මුට්ඨා, පියං නිමිත්තං මනසි කරොතො;</div>
                    <div class="gathalast">සාරත්තචිත්තො වෙදෙති, තඤ්ච අජ්ඣොස්ස තිට්ඨති.</div>
                </div>
                <div class="paragraph" para="805">
                    <span class="paranum">805</span>
                    <div class="gatha"> ‘‘තස්ස 
                        <pb ed="M" n="0.0329"/> වඩ්ඪන්ති වෙදනා, අනෙකා ධම්මසම්භවා;
                    </div>
                    <div class="gatha">අභිජ්ඣා ච විහෙසා ච, චිත්තමස්සූපහඤ්ඤති;</div>
                    <div class="gathalast">එවමාචිනතො දුක්ඛං, ආරා නිබ්බාන වුච්චති.</div>
                </div>
                <div class="paragraph" para="806">
                    <span class="paranum">806</span>
                    <div class="gatha"> ‘‘න සො රජ්ජති රූපෙසු, රූපං දිස්වා පතිස්සතො;</div>
                    <div class="gathalast">විරත්තචිත්තො වෙදෙති, තඤ්ච නාජ්ඣොස්ස තිට්ඨති.</div>
                </div>
                <div class="paragraph" para="807">
                    <span class="paranum">807</span>
                    <div class="gatha"> ‘‘යථාස්ස පස්සතො රූපං, සෙවතො චාපි වෙදනං;</div>
                    <div class="gatha">ඛීයති නොපචීයති, එවං සො චරතී සතො;</div>
                    <div class="gathalast">එවං අපචිනතො දුක්ඛං, සන්තිකෙ නිබ්බාන වුච්චති.</div>
                </div>
                <div class="paragraph" para="808">
                    <span class="paranum">808</span>
                    <div class="gatha"> ‘‘න සො රජ්ජති සද්දෙසු, සද්දං සුත්වා පතිස්සතො;</div>
                    <div class="gathalast">විරත්තචිත්තො වෙදෙති, තඤ්ච නාජ්ඣොස්ස තිට්ඨති.</div>
                </div>
                <div class="paragraph" para="809">
                    <span class="paranum">809</span>
                    <div class="gatha"> ‘‘යථාස්ස සුණතො සද්දං, සෙවතො චාපි වෙදනං;</div>
                    <div class="gatha">ඛීයති නොපචීයති, එවං සො චරතී සතො;</div>
                    <div class="gathalast">එවං අපචිනතො දුක්ඛං, සන්තිකෙ නිබ්බාන වුච්චති.</div>
                </div>
                <div class="paragraph" para="810">
                    <span class="paranum">810</span>
                    <div class="gatha"> ‘‘න සො රජ්ජති ගන්ධෙසු, ගන්ධං ඝත්වා පතිස්සතො;</div>
                    <div class="gathalast">විරත්තචිත්තො වෙදෙති, තඤ්ච නාජ්ඣොස්ස තිට්ඨති.</div>
                </div>
                <div class="paragraph" para="811">
                    <span class="paranum">811</span>
                    <div class="gatha"> ‘‘යථාස්ස 
                        <pb ed="V" n="0.0263"/> ඝායතො ගන්ධං, සෙවතො චාපි වෙදනං;
                    </div>
                    <div class="gatha">ඛීයති නොපචීයති, එවං සො චරතී සතො;</div>
                    <div class="gathalast">එවං අපචිනතො දුක්ඛං, සන්තිකෙ නිබ්බාන වුච්චති.</div>
                </div>
                <div class="paragraph" para="812">
                    <span class="paranum">812</span>
                    <div class="gatha"> ‘‘න 
                        <pb ed="T" n="0.0383"/> සො රජ්ජති රසෙසු, රසං භොත්වා පතිස්සතො;
                    </div>
                    <div class="gathalast">විරත්තචිත්තො වෙදෙති, තඤ්ච නාජ්ඣොස්ස තිට්ඨති.</div>
                </div>
                <div class="paragraph" para="813">
                    <span class="paranum">813</span>
                    <div class="gatha"> ‘‘යථාස්ස සායරතො රසං, සෙවතො චාපි වෙදනං;</div>
                    <div class="gatha">ඛීයති නොපචීයති, එවං සො චරතී සතො;</div>
                    <div class="gathalast">එවං අපචිනතො දුක්ඛං, සන්තිකෙ නිබ්බාන වුච්චති.</div>
                </div>
                <div class="paragraph" para="814">
                    <span class="paranum">814</span>
                    <div class="gatha"> ‘‘න සො රජ්ජති ඵස්සෙසු, ඵස්සං ඵුස්ස පතිස්සතො;</div>
                    <div class="gathalast">විරත්තචිත්තො වෙදෙති, තඤ්ච නාජ්ඣොස්ස තිට්ඨති.</div>
                </div>
                <div class="paragraph" para="815">
                    <span class="paranum">815</span>
                    <div class="gatha"> ‘‘යථාස්ස ඵුසතො ඵස්සං, සෙවතො චාපි වෙදනං;</div>
                    <div class="gatha">ඛීයති නොපචීයති, එවං සො චරතී සතො;</div>
                    <div class="gathalast">එවං අපචිනතො දුක්ඛං, සන්තිකෙ නිබ්බාන වුච්චති.</div>
                </div>
                <div class="paragraph" para="816">
                    <span class="paranum">816</span>
                    <div class="gatha"> ‘‘න සො රජ්ජති ධම්මෙසු, ධම්මං ඤත්වා පතිස්සතො;</div>
                    <div class="gathalast">විරත්තචිත්තො වෙදෙති, තඤ්ච නාජ්ඣොස්ස තිට්ඨති.</div>
                </div>
                <div class="paragraph" para="817">
                    <span class="paranum">817</span>
                    <div class="gatha"> ‘‘යථාස්ස 
                        <pb ed="M" n="0.0330"/> විජානතො ධම්මං, සෙවතො චාපි වෙදනං;
                    </div>
                    <div class="gatha">ඛීයති නොපචීයති, එවං සො චරතී සතො;</div>
                    <div class="gathalast">එවං අපචිනතො දුක්ඛං, සන්තිකෙ නිබ්බාන වුච්චති’’.</div>
                </div>
            </div>
            <div class="centre ct_sutta ending">... මාලුක්‍යපුත්තො ථෙරො....</div>
        </div>
        <div class="subhead ct_sutta" node-id="44256">
            <span class="subhead ct_sutta">6. සෙලත්ථෙරගාථා</span>
            <div class="subhead-contents">
                <div class="paragraph" para="818">
                    <span class="paranum">818</span>
                    <div class="gatha"> ‘‘පරිපුණ්ණකායො සුරුචි, සුජාතො චාරුදස්සනො;</div>
                    <div class="gathalast">සුවණ්ණවණ්ණොසි භගවා, සුසුක්කදාඨොසි වීරියවා 
                        <span class="note">(සුසුක්කදාඨො විරීයවා (සී.))</span>.
                    </div>
                </div>
                <div class="paragraph" para="819">
                    <span class="paranum">819</span>
                    <div class="gatha"> ‘‘නරස්ස හි සුජාතස්ස, යෙ භවන්ති වියඤ්ජනා;</div>
                    <div class="gathalast">සබ්බෙ 
                        <pb ed="T" n="0.0384"/> තෙ තව කායස්මිං, මහාපුරිසලක්ඛණා.
                    </div>
                </div>
                <div class="paragraph" para="820">
                    <span class="paranum">820</span>
                    <div class="gatha"> ‘‘පසන්නනෙත්තො සුමුඛො, බ්‍රහා උජු පතාපවා;</div>
                    <div class="gathalast">මජ්ඣෙ සමණසඞ්ඝස්ස, ආදිච්චොව විරොචසි.</div>
                </div>
                <div class="paragraph" para="821">
                    <span class="paranum">821</span>
                    <div class="gatha"> ‘‘කල්‍යාණදස්සනො භික්ඛු, කඤ්චනසන්නිභත්තචො;</div>
                    <div class="gathalast">කිං තෙ සමණභාවෙන, එවං උත්තමවණ්ණිනො.</div>
                </div>
                <div class="paragraph" para="822">
                    <span class="paranum">822</span>
                    <div class="gatha"> ‘‘රාජා 
                        <pb ed="V" n="0.0264"/> අරහසි භවිතුං, චක්කවත්තී රථෙසභො;
                    </div>
                    <div class="gathalast">චාතුරන්තො විජිතාවී, ජම්බුසණ්ඩස්ස 
                        <span class="note">(ජම්බුමණ්ඩස්ස (ක.))</span> ඉස්සරො.
                    </div>
                </div>
                <div class="paragraph" para="823">
                    <span class="paranum">823</span>
                    <div class="gatha"> ‘‘ඛත්තියා භොගී රාජානො 
                        <span class="note">(භොගා රාජානො (සී. ක.), භොජරාජානො (ස්‍යා.))</span>, අනුයන්තා භවන්ති තෙ;
                    </div>
                    <div class="gathalast">රාජාභිරාජා 
                        <span class="note">(රාජාධිරාජා (සී. ක.))</span> මනුජින්දො, රජ්ජං කාරෙහි ගොතම’’.
                    </div>
                </div>
                <div class="paragraph" para="824">
                    <span class="paranum">824</span>
                    <div class="gatha"> ‘‘රාජාහමස්මි 
                        <pb ed="P" n="0.0079"/> සෙල, (සෙලාති භගවා) ධම්මරාජා අනුත්තරො;
                    </div>
                    <div class="gathalast">ධම්මෙන චක්කං වත්තෙමි, චක්කං අප්පටිවත්තියං’’.</div>
                </div>
                <div class="paragraph" para="825">
                    <span class="paranum">825</span>
                    <div class="gatha"> ‘‘සම්බුද්ධො පටිජානාසි, (ඉති සෙලො බ්‍රාහ්මණො) ධම්මරාජා අනුත්තරො;</div>
                    <div class="gathalast">‘ධම්මෙන චක්කං වත්තෙමි’, ඉති භාසථ ගොතම.</div>
                </div>
                <div class="paragraph" para="826">
                    <span class="paranum">826</span>
                    <div class="gatha"> ‘‘කො නු සෙනාපති භොතො, සාවකො සත්ථුරන්වයො 
                        <span class="note">(අන්වයො (සී.))</span>;
                    </div>
                    <div class="gathalast">කො තෙතමනුවත්තෙති, ධම්මචක්කං පවත්තිතං’’.</div>
                </div>
                <div class="paragraph" para="827">
                    <span class="paranum">827</span>
                    <div class="gatha"> ‘‘මයා 
                        <pb ed="M" n="0.0331"/> පවත්තිතං චක්කං, (සෙලාති භගවා) ධම්මචක්කං අනුත්තරං;
                    </div>
                    <div class="gathalast">සාරිපුත්තො අනුවත්තෙති, අනුජාතො තථාගතං.</div>
                </div>
                <div class="paragraph" para="828">
                    <span class="paranum">828</span>
                    <div class="gatha"> ‘‘අභිඤ්ඤෙය්‍යං අභිඤ්ඤාතං, භාවෙතබ්බඤ්ච භාවිතං;</div>
                    <div class="gathalast">පහාතබ්බං පහීනං මෙ, තස්මා බුද්ධොස්මි බ්‍රාහ්මණ.</div>
                </div>
                <div class="paragraph" para="829">
                    <span class="paranum">829</span>
                    <div class="gatha"> ‘‘විනයස්සු 
                        <pb ed="T" n="0.0385"/> මයි කඞ්ඛං, අධිමුඤ්චස්සු බ්‍රාහ්මණ;
                    </div>
                    <div class="gathalast">දුල්ලභං දස්සනං හොති, සම්බුද්ධානං අභිණ්හසො.</div>
                </div>
                <div class="paragraph" para="830">
                    <span class="paranum">830</span>
                    <div class="gatha"> ‘‘යෙසං වෙ දුල්ලභො ලොකෙ, පාතුභාවො අභිණ්හසො;</div>
                    <div class="gathalast">සොහං බ්‍රාහ්මණ බුද්ධොස්මි, සල්ලකත්තො 
                        <span class="note">(සල්ලකන්තො (සී.))</span> අනුත්තරො.
                    </div>
                </div>
                <div class="paragraph" para="831">
                    <span class="paranum">831</span>
                    <div class="gatha"> ‘‘බ්‍රහ්මභූතො අතිතුලො, මාරසෙනප්පමද්දනො;</div>
                    <div class="gathalast">සබ්බාමිත්තෙ වසෙ 
                        <span class="note">(වසී (ස්‍යා. ක., ම. නි. 2.399; සු. නි. 966))</span> කත්වා, මොදාමි අකුතොභයො’’.
                    </div>
                </div>
                <div class="paragraph" para="832">
                    <span class="paranum">832</span>
                    <div class="gatha"> ‘‘ඉදං භොන්තො නිසාමෙථ, යථා භාසති චක්ඛුමා;</div>
                    <div class="gathalast">සල්ලකත්තො මහාවීරො, සීහොව නදතී වනෙ.</div>
                </div>
                <div class="paragraph" para="833">
                    <span class="paranum">833</span>
                    <div class="gatha"> ‘‘බ්‍රහ්මභූතං අතිතුලං, මාරසෙනප්පමද්දනං;</div>
                    <div class="gathalast">කො දිස්වා නප්පසීදෙය්‍ය, අපි කණ්හාභිජාතිකො.</div>
                </div>
                <div class="paragraph" para="834">
                    <span class="paranum">834</span>
                    <div class="gatha"> ‘‘යො මං ඉච්ඡති අන්වෙතු, යො වා නිච්ඡති ගච්ඡතු;</div>
                    <div class="gathalast">ඉධාහං පබ්බජිස්සාමි, වරපඤ්ඤස්ස සන්තිකෙ’’.</div>
                </div>
                <div class="paragraph" para="835">
                    <span class="paranum">835</span>
                    <div class="gatha"> ‘‘එතං චෙ රුච්චති භොතො, සම්මාසම්බුද්ධසාසනං;</div>
                    <div class="gathalast">මයම්පි පබ්බජිස්සාම, වරපඤ්ඤස්ස සන්තිකෙ.</div>
                </div>
                <div class="paragraph" para="836">
                    <span class="paranum">836</span>
                    <div class="gatha"> ‘‘බ්‍රාහ්මණා තිසතා ඉමෙ, යාචන්ති පඤ්ජලීකතා;</div>
                    <div class="gathalast">‘බ්‍රහ්මචරියං චරිස්සාම, භගවා තව සන්තිකෙ’’’.</div>
                </div>
                <div class="paragraph" para="837">
                    <span class="paranum">837</span>
                    <div class="gatha"> ‘‘ස්වාඛාතං 
                        <pb ed="V" n="0.0265"/> බ්‍රහ්මචරියං, (සෙලාති භගවා) සන්දිට්ඨිකමකාලිකං;
                    </div>
                    <div class="gathalast">යත්ථ අමොඝා පබ්බජ්ජා, අප්පමත්තස්ස සික්ඛතො’’.</div>
                </div>
                <div class="paragraph" para="838">
                    <span class="paranum">838</span>
                    <div class="gatha"> ‘‘යං 
                        <pb ed="P" n="0.0080"/> තං සරණමාගම්හ 
                        <span class="note">(සරණමාගම්ම (සබ්බත්ථ))</span>, ඉතො අට්ඨමෙ 
                        <span class="note">(අට්ඨමි (ස්‍යා. ක.))</span> චක්ඛුම;
                    </div>
                    <div class="gathalast">සත්තරත්තෙන භගවා, දන්තාම්හ තව සාසනෙ.</div>
                </div>
                <div class="paragraph" para="839">
                    <span class="paranum">839</span>
                    <div class="gatha"> ‘‘තුවං 
                        <pb ed="T" n="0.0386"/>
                        <pb ed="M" n="0.0332"/> බුද්ධො තුවං සත්ථා, තුවං මාරාභිභූ මුනි;
                    </div>
                    <div class="gathalast">තුවං අනුසයෙ ඡෙත්වා, තිණ්ණො තාරෙසිමං පජං.</div>
                </div>
                <div class="paragraph" para="840">
                    <span class="paranum">840</span>
                    <div class="gatha"> ‘‘උපධී තෙ සමතික්කන්තා, ආසවා තෙ පදාලිතා;</div>
                    <div class="gathalast">සීහොව අනුපාදානො, පහීනභයභෙරවො.</div>
                </div>
                <div class="paragraph" para="841">
                    <span class="paranum">841</span>
                    <div class="gatha"> ‘‘භික්ඛවො තිසතා ඉමෙ, තිට්ඨන්ති පඤ්ජලීකතා;</div>
                    <div class="gathalast">පාදෙ වීර පසාරෙහි, නාගා වන්දන්තු සත්ථුනො’’ති.</div>
                </div>
            </div>
            <div class="centre ct_sutta ending">... සෙලො ථෙරො....</div>
        </div>
        <div class="subhead ct_sutta" node-id="44257">
            <span class="subhead ct_sutta">7. කාළිගොධාපුත්තභද්දියත්ථෙරගාථා</span>
            <div class="subhead-contents">
                <div class="paragraph" para="842">
                    <span class="paranum">842</span>
                    <div class="gatha"> ‘‘යාතං මෙ හත්ථිගීවාය, සුඛුමා වත්ථා පධාරිතා;</div>
                    <div class="gathalast">සාලීනං ඔදනො භුත්තො, සුචිමංසූපසෙචනො.</div>
                </div>
                <div class="paragraph" para="843">
                    <span class="paranum">843</span>
                    <div class="gatha"> ‘‘සොජ්ජ භද්දො සාතතිකො, උඤ්ඡාපත්තාගතෙ රතො;</div>
                    <div class="gathalast">ඣායති අනුපාදානො, පුත්තො ගොධාය භද්දියො.</div>
                </div>
                <div class="paragraph" para="844">
                    <span class="paranum">844</span>
                    <div class="gatha"> ‘‘පංසුකූලී සාතතිකො, උඤ්ඡාපත්තාගතෙ රතො;</div>
                    <div class="gathalast">ඣායති අනුපාදානො, පුත්තො ගොධාය භද්දියො.</div>
                </div>
                <div class="paragraph" para="845">
                    <span class="paranum">845</span>
                    <div class="gatha"> ‘‘පිණ්ඩපාතී සාතතිකො...පෙ.....</div>
                </div>
                <div class="paragraph" para="846">
                    <span class="paranum">846</span>
                    <div class="gatha"> ‘‘තෙචීවරී සාතතිකො...පෙ.....</div>
                </div>
                <div class="paragraph" para="847">
                    <span class="paranum">847</span>
                    <div class="gatha"> ‘‘සපදානචාරී සාතතිකො...පෙ.....</div>
                </div>
                <div class="paragraph" para="848">
                    <span class="paranum">848</span>
                    <div class="gatha"> ‘‘එකාසනී සාතතිකො...පෙ.....</div>
                </div>
                <div class="paragraph" para="849">
                    <span class="paranum">849</span>
                    <div class="gatha"> ‘‘පත්තපිණ්ඩී සාතතිකො...පෙ.....</div>
                </div>
                <div class="paragraph" para="850">
                    <span class="paranum">850</span>
                    <div class="gatha"> ‘‘ඛලුපච්ඡාභත්තී සාතතිකො...පෙ.....</div>
                </div>
                <div class="paragraph" para="851">
                    <span class="paranum">851</span>
                    <div class="gatha"> ‘‘ආරඤ්ඤිකො සාතතිකො...පෙ.....</div>
                </div>
                <div class="paragraph" para="852">
                    <span class="paranum">852</span>
                    <div class="gatha"> ‘‘රුක්ඛමූලිකො 
                        <pb ed="T" n="0.0387"/> සාතතිකො...පෙ.....
                    </div>
                </div>
                <div class="paragraph" para="853">
                    <span class="paranum">853</span>
                    <div class="gatha"> ‘‘අබ්භොකාසී සාතතිකො...පෙ.....</div>
                </div>
                <div class="paragraph" para="854">
                    <span class="paranum">854</span>
                    <div class="gatha"> ‘‘සොසානිකො සාතතිකො...පෙ.....</div>
                </div>
                <div class="paragraph" para="855">
                    <span class="paranum">855</span>
                    <div class="gatha"> ‘‘යථාසන්ථතිකො සාතතිකො...පෙ.....</div>
                </div>
                <div class="paragraph" para="856">
                    <span class="paranum">856</span>
                    <div class="gatha"> ‘‘නෙසජ්ජිකො 
                        <pb ed="M" n="0.0333"/>
                        <pb ed="V" n="0.0266"/> සාතතිකො...පෙ.....
                    </div>
                </div>
                <div class="paragraph" para="857">
                    <span class="paranum">857</span>
                    <div class="gatha"> ‘‘අප්පිච්ඡො සාතතිකො...පෙ.....</div>
                </div>
                <div class="paragraph" para="858">
                    <span class="paranum">858</span>
                    <div class="gatha"> ‘‘සන්තුට්ඨො සාතතිකො...පෙ.....</div>
                </div>
                <div class="paragraph" para="859">
                    <span class="paranum">859</span>
                    <div class="gatha"> ‘‘පවිවිත්තො සාතතිකො...පෙ.....</div>
                </div>
                <div class="paragraph" para="860">
                    <span class="paranum">860</span>
                    <div class="gatha"> ‘‘අසංසට්ඨො සාතතිකො...පෙ.....</div>
                </div>
                <div class="paragraph" para="861">
                    <span class="paranum">861</span>
                    <div class="gatha"> ‘‘ආරද්ධවීරියො සාතතිකො...පෙ.....</div>
                </div>
                <div class="paragraph" para="862">
                    <span class="paranum">862</span>
                    <div class="gatha"> ‘‘හිත්වා සතපලං කංසං, සොවණ්ණං සතරාජිකං;</div>
                    <div class="gathalast">අග්ගහිං මත්තිකාපත්තං, ඉදං දුතියාභිසෙචනං.</div>
                </div>
                <div class="paragraph" para="863">
                    <span class="paranum">863</span>
                    <div class="gatha"> ‘‘උච්චෙ මණ්ඩලිපාකාරෙ, දළ්හමට්ටාලකොට්ඨකෙ;</div>
                    <div class="gathalast">රක්ඛිතො ඛග්ගහත්ථෙහි, උත්තසං විහරිං පුරෙ.</div>
                </div>
                <div class="paragraph" para="864">
                    <span class="paranum">864</span>
                    <div class="gatha"> ‘‘සොජ්ජ භද්දො අනුත්‍රාසී, පහීනභයභෙරවො;</div>
                    <div class="gathalast">ඣායති වනමොගය්හ, පුත්තො ගොධාය භද්දියො.</div>
                </div>
                <div class="paragraph" para="865">
                    <span class="paranum">865</span>
                    <div class="gatha"> ‘‘සීලක්ඛන්ධෙ පතිට්ඨාය, සතිං පඤ්ඤඤ්ච භාවයං;</div>
                    <div class="gathalast">පාපුණිං අනුපුබ්බෙන, සබ්බසංයොජනක්ඛය’’න්ති.</div>
                </div>
            </div>
            <div class="centre ct_sutta ending">... භද්දියො කාළිගොධාය පුත්තො ථෙරො....</div>
        </div>
        <div class="subhead ct_sutta" node-id="44258">
            <span class="subhead ct_sutta">8. අඞ්ගුලිමාලත්ථෙරගාථා</span>
            <div class="subhead-contents">
                <div class="paragraph" para="866">
                    <span class="paranum">866</span>
                    <div class="gatha"> ‘‘ගච්ඡං 
                        <pb ed="T" n="0.0388"/> වදෙසි සමණ ‘ට්ඨිතොම්හි’, මමඤ්ච බ්‍රූසි ඨිතමට්ඨිතොති;
                    </div>
                    <div class="gathalast">පුච්ඡාමි 
                        <pb ed="P" n="0.0081"/> තං සමණ එතමත්ථං, ‘කථං ඨිතො ත්වං අහමට්ඨිතොම්හි’’’.
                    </div>
                </div>
                <div class="paragraph" para="867">
                    <span class="paranum">867</span>
                    <div class="gatha"> ‘‘ඨිතො අහං අඞ්ගුලිමාල සබ්බදා, සබ්බෙසු භූතෙසු නිධාය දණ්ඩං;</div>
                    <div class="gathalast">තුවඤ්ච පාණෙසු අසඤ්ඤතොසි, තස්මා ඨිතොහං තුවමට්ඨිතොසි’’.</div>
                </div>
                <div class="paragraph" para="868">
                    <span class="paranum">868</span>
                    <div class="gatha"> ‘‘චිරස්සං වත මෙ මහිතො මහෙසී, මහාවනං සමණො පච්චපාදි 
                        <span class="note">(පච්චුපාදි (සබ්බත්ථ))</span>;
                    </div>
                    <div class="gathalast">සොහං චජිස්සාමි සහස්සපාපං, සුත්වාන ගාථං තව ධම්මයුත්තං’’.</div>
                </div>
                <div class="paragraph" para="869">
                    <span class="paranum">869</span>
                    <div class="gatha"> ඉච්චෙව 
                        <pb ed="M" n="0.0334"/> චොරො අසිමාවුධඤ්ච, සොබ්භෙ පපාතෙ නරකෙ අන්වකාසි 
                        <span class="note">(අකිරි (ම. නි. 2.349))</span>;
                    </div>
                    <div class="gathalast">අවන්දි චොරො සුගතස්ස පාදෙ, තත්ථෙව පබ්බජ්ජමයාචි බුද්ධං.</div>
                </div>
                <div class="paragraph" para="870">
                    <span class="paranum">870</span>
                    <div class="gatha"> බුද්ධො ච ඛො කාරුණිකො මහෙසි, යො සත්ථා ලොකස්ස සදෙවකස්ස;</div>
                    <div class="gathalast">‘තමෙහි භික්ඛූ’ති තදා අවොච, එසෙව තස්ස අහු භික්ඛුභාවො.</div>
                </div>
                <div class="paragraph" para="871">
                    <span class="paranum">871</span>
                    <div class="gatha"> ‘‘යො 
                        <pb ed="T" n="0.0389"/> ච පුබ්බෙ පමජ්ජිත්වා, පච්ඡා සො නප්පමජ්ජති;
                    </div>
                    <div class="gathalast">සොමං ලොකං පභාසෙති, අබ්භා මුත්තොව චන්දිමා.</div>
                </div>
                <div class="paragraph" para="872">
                    <span class="paranum">872</span>
                    <div class="gatha"> ‘‘යස්ස 
                        <pb ed="V" n="0.0267"/> පාපං කතං කම්මං, කුසලෙන පිධීයති 
                        <span class="note">(පිථීයති (සී. ස්‍යා.))</span>;
                    </div>
                    <div class="gathalast">සොමං ලොකං පභාසෙති, අබ්භා මුත්තොව චන්දිමා.</div>
                </div>
                <div class="paragraph" para="873">
                    <span class="paranum">873</span>
                    <div class="gatha"> ‘‘යො හවෙ දහරො භික්ඛු, යුඤ්ජති බුද්ධසාසනෙ;</div>
                    <div class="gathalast">සොමං ලොකං පභාසෙති, අබ්භා මුත්තොව චන්දිමා.</div>
                </div>
                <div class="paragraph" para="874">
                    <span class="paranum">874</span>
                    <div class="gatha">
                        <span class="note">(දිසා හි (ස්‍යා. ක., ම. නි. 2.352))</span> ‘‘දිසාපි මෙ ධම්මකථං සුණන්තු, දිසාපි මෙ යුඤ්ජන්තු බුද්ධසාසනෙ;
                    </div>
                    <div class="gathalast">දිසාපි මෙ තෙ මනුජෙ භජන්තු, යෙ ධම්මමෙවාදපයන්ති සන්තො.</div>
                </div>
                <div class="paragraph" para="875">
                    <span class="paranum">875</span>
                    <div class="gatha"> ‘‘දිසා හි මෙ ඛන්තිවාදානං, අවිරොධප්පසංසිනං;</div>
                    <div class="gathalast">සුණන්තු ධම්මං කාලෙන, තඤ්ච අනුවිධීයන්තු.</div>
                </div>
                <div class="paragraph" para="876">
                    <span class="paranum">876</span>
                    <div class="gatha"> ‘‘න හි ජාතු සො මමං හිංසෙ, අඤ්ඤං වා පන කිඤ්චනං 
                        <span class="note">(කඤ්චිනං (සී. ස්‍යා.), කඤ්චනං (?))</span>;
                    </div>
                    <div class="gathalast">පප්පුය්‍ය පරමං සන්තිං, රක්ඛෙය්‍ය තසථාවරෙ.</div>
                </div>
                <div class="paragraph" para="877">
                    <span class="paranum">877</span>
                    <div class="gatha">
                        <span class="note">(ථෙරගා. 19)</span> ‘‘උදකඤ්හි 
                        <pb ed="P" n="0.0082"/> නයන්ති නෙත්තිකා, උසුකාරා නමයන්ති 
                        <span class="note">(දමයන්ති (ක.))</span> තෙජනං;
                    </div>
                    <div class="gathalast">දාරුං නමයන්ති 
                        <span class="note">(දමයන්ති (ක.))</span> තච්ඡකා, අත්තානං දමයන්ති පණ්ඩිතා.
                    </div>
                </div>
                <div class="paragraph" para="878">
                    <span class="paranum">878</span>
                    <div class="gatha"> ‘‘දණ්ඩෙනෙකෙ 
                        <pb ed="M" n="0.0335"/> දමයන්ති, අඞ්කුසෙභි කසාහි ච;
                    </div>
                    <div class="gathalast">අදණ්ඩෙන අසත්ථෙන, අහං දන්තොම්හි තාදිනා.</div>
                </div>
                <div class="paragraph" para="879">
                    <span class="paranum">879</span>
                    <div class="gatha"> ‘‘‘අහිංසකො’ති 
                        <pb ed="T" n="0.0390"/> මෙ නාමං, හිංසකස්ස පුරෙ සතො;
                    </div>
                    <div class="gathalast">අජ්ජාහං සච්චනාමොම්හි, න නං හිංසාමි කිඤ්චනං 
                        <span class="note">(කඤ්චිනං (සී. ස්‍යා.), කඤ්චනං (?))</span>.
                    </div>
                </div>
                <div class="paragraph" para="880">
                    <span class="paranum">880</span>
                    <div class="gatha"> ‘‘චොරො අහං පුරෙ ආසිං, අඞ්ගුලිමාලොති විස්සුතො;</div>
                    <div class="gathalast">වුය්හමානො මහොඝෙන, බුද්ධං සරණමාගමං.</div>
                </div>
                <div class="paragraph" para="881">
                    <span class="paranum">881</span>
                    <div class="gatha"> ‘‘ලොහිතපාණි පුරෙ ආසිං, අඞ්ගුලිමාලොති විස්සුතො;</div>
                    <div class="gathalast">සරණගමනං පස්ස, භවනෙත්ති සමූහතා.</div>
                </div>
                <div class="paragraph" para="882">
                    <span class="paranum">882</span>
                    <div class="gatha"> ‘‘තාදිසං කම්මං කත්වාන, බහුං දුග්ගතිගාමිනං;</div>
                    <div class="gathalast">ඵුට්ඨො කම්මවිපාකෙන, අනණො භුඤ්ජාමි භොජනං.</div>
                </div>
                <div class="paragraph" para="883">
                    <span class="paranum">883</span>
                    <div class="gatha"> ‘‘පමාදමනුයුඤ්ජන්ති, බාලා දුම්මෙධිනො ජනා;</div>
                    <div class="gathalast">අප්පමාදඤ්ච මෙධාවී, ධනං සෙට්ඨංව රක්ඛති.</div>
                </div>
                <div class="paragraph" para="884">
                    <span class="paranum">884</span>
                    <div class="gatha"> ‘‘මා පමාදමනුයුඤ්ජෙථ, මා කාමරතිසන්ථවං 
                        <span class="note">(සන්ධවං (ක.))</span>;
                    </div>
                    <div class="gathalast">අප්පමත්තො හි ඣායන්තො, පප්පොති පරමං සුඛං.</div>
                </div>
                <div class="paragraph" para="885">
                    <span class="paranum">885</span>
                    <div class="gatha"> ‘‘ස්වාගතං නාපගතං, නෙතං දුම්මන්තිතං මම;</div>
                    <div class="gathalast">සවිභත්තෙසු ධම්මෙසු, යං සෙට්ඨං තදුපාගමං.</div>
                </div>
                <div class="paragraph" para="886">
                    <span class="paranum">886</span>
                    <div class="gatha"> ‘‘ස්වාගතං නාපගතං, නෙතං දුම්මන්තිතං මම;</div>
                    <div class="gathalast">තිස්සො විජ්ජා අනුප්පත්තා, කතං බුද්ධස්ස සාසනං.</div>
                </div>
                <div class="paragraph" para="887">
                    <span class="paranum">887</span>
                    <div class="gatha"> ‘‘අරඤ්ඤෙ 
                        <pb ed="V" n="0.0268"/> රුක්ඛමූලෙ වා, පබ්බතෙසු ගුහාසු වා;
                    </div>
                    <div class="gathalast">තත්ථ තත්ථෙව අට්ඨාසිං, උබ්බිග්ගමනසො තදා.</div>
                </div>
                <div class="paragraph" para="888">
                    <span class="paranum">888</span>
                    <div class="gatha"> ‘‘සුඛං සයාමි ඨායාමි, සුඛං කප්පෙමි ජීවිතං;</div>
                    <div class="gathalast">අහත්ථපාසො මාරස්ස, අහො සත්ථානුකම්පිතො.</div>
                </div>
                <div class="paragraph" para="889">
                    <span class="paranum">889</span>
                    <div class="gatha"> ‘‘බ්‍රහ්මජච්චො 
                        <pb ed="T" n="0.0391"/> පුරෙ ආසිං, උදිච්චො උභතො අහු;
                    </div>
                    <div class="gathalast">සොජ්ජ පුත්තො සුගතස්ස, ධම්මරාජස්ස සත්ථුනො.</div>
                </div>
                <div class="paragraph" para="890">
                    <span class="paranum">890</span>
                    <div class="gatha"> ‘‘වීතතණ්හො අනාදානො, ගුත්තද්වාරො සුසංවුතො;</div>
                    <div class="gathalast">අඝමූලං වධිත්වාන, පත්තො මෙ ආසවක්ඛයො.</div>
                </div>
                <div class="paragraph" para="891">
                    <span class="paranum">891</span>
                    <div class="gatha"> ‘‘පරිචිණ්ණො 
                        <pb ed="M" n="0.0336"/> මයා සත්ථා, කතං බුද්ධස්ස සාසනං;
                    </div>
                    <div class="gathalast">ඔහිතො ගරුකො භාරො, භවනෙත්ති සමූහතා’’ති.</div>
                </div>
            </div>
            <div class="centre ct_sutta ending">... අඞ්ගුලිමාලො ථෙරො....</div>
        </div>
        <div class="subhead ct_sutta" node-id="44259">
            <span class="subhead ct_sutta">9. අනුරුද්ධත්ථෙරගාථා</span>
            <div class="subhead-contents">
                <div class="paragraph" para="892">
                    <span class="paranum">892</span>
                    <div class="gatha"> ‘‘පහාය 
                        <pb ed="P" n="0.0083"/> මාතාපිතරො, භගිනී ඤාතිභාතරො;
                    </div>
                    <div class="gathalast">පඤ්ච කාමගුණෙ හිත්වා, අනුරුද්ධොව ඣායතු.</div>
                </div>
                <div class="paragraph" para="893">
                    <span class="paranum">893</span>
                    <div class="gatha"> ‘‘සමෙතො නච්චගීතෙහි, සම්මතාළප්පබොධනො;</div>
                    <div class="gathalast">න තෙන සුද්ධිමජ්ඣගං 
                        <span class="note">(සුද්ධමජ්ඣගා (සී. ක.), සුද්ධිමජ්ඣගමා (ස්‍යා.))</span>, මාරස්ස විසයෙ රතො.
                    </div>
                </div>
                <div class="paragraph" para="894">
                    <span class="paranum">894</span>
                    <div class="gatha"> ‘‘එතඤ්ච සමතික්කම්ම, රතො බුද්ධස්ස සාසනෙ;</div>
                    <div class="gathalast">සබ්බොඝං සමතික්කම්ම, අනුරුද්ධොව ඣායති.</div>
                </div>
                <div class="paragraph" para="895">
                    <span class="paranum">895</span>
                    <div class="gatha"> ‘‘රූපා සද්දා රසා ගන්ධා, ඵොට්ඨබ්බා ච මනොරමා;</div>
                    <div class="gathalast">එතෙ ච සමතික්කම්ම, අනුරුද්ධොව ඣායති.</div>
                </div>
                <div class="paragraph" para="896">
                    <span class="paranum">896</span>
                    <div class="gatha"> ‘‘පිණ්ඩපාතපටික්කන්තො, එකො අදුතියො මුනි;</div>
                    <div class="gathalast">එසති පංසුකූලානි, අනුරුද්ධො අනාසවො.</div>
                </div>
                <div class="paragraph" para="897">
                    <span class="paranum">897</span>
                    <div class="gatha"> ‘‘විචිනී අග්ගහී ධොවි, රජයී ධාරයී මුනි;</div>
                    <div class="gathalast">පංසුකූලානි මතිමා, අනුරුද්ධො අනාසවො.</div>
                </div>
                <div class="paragraph" para="898">
                    <span class="paranum">898</span>
                    <div class="gatha"> ‘‘මහිච්ඡො 
                        <pb ed="T" n="0.0392"/> ච අසන්තුට්ඨො, සංසට්ඨො යො ච උද්ධතො;
                    </div>
                    <div class="gathalast">තස්ස ධම්මා ඉමෙ හොන්ති, පාපකා සංකිලෙසිකා.</div>
                </div>
                <div class="paragraph" para="899">
                    <span class="paranum">899</span>
                    <div class="gatha"> ‘‘සතො ච හොති අප්පිච්ඡො, සන්තුට්ඨො අවිඝාතවා;</div>
                    <div class="gathalast">පවිවෙකරතො විත්තො, නිච්චමාරද්ධවීරියො.</div>
                </div>
                <div class="paragraph" para="900">
                    <span class="paranum">900</span>
                    <div class="gatha"> ‘‘තස්ස 
                        <pb ed="V" n="0.0269"/> ධම්මා ඉමෙ හොන්ති, කුසලා බොධිපක්ඛිකා;
                    </div>
                    <div class="gathalast">අනාසවො ච සො හොති, ඉති වුත්තං මහෙසිනා.</div>
                </div>
                <div class="paragraph" para="901">
                    <span class="paranum">901</span>
                    <div class="gatha"> ‘‘මම සඞ්කප්පමඤ්ඤාය, සත්ථා ලොකෙ අනුත්තරො;</div>
                    <div class="gathalast">මනොමයෙන කායෙන, ඉද්ධියා උපසඞ්කමි.</div>
                </div>
                <div class="paragraph" para="902">
                    <span class="paranum">902</span>
                    <div class="gatha"> ‘‘යදා මෙ අහු සඞ්කප්පො, තතො උත්තරි දෙසයි;</div>
                    <div class="gathalast">නිප්පපඤ්චරතො බුද්ධො, නිප්පපඤ්චමදෙසයි.</div>
                </div>
                <div class="paragraph" para="903">
                    <span class="paranum">903</span>
                    <div class="gatha"> ‘‘තස්සාහං ධම්මමඤ්ඤාය, විහාසිං සාසනෙ රතො;</div>
                    <div class="gathalast">තිස්සො විජ්ජා අනුප්පත්තා, කතං බුද්ධස්ස සාසනං.</div>
                </div>
                <div class="paragraph" para="904">
                    <span class="paranum">904</span>
                    <div class="gatha"> ‘‘පඤ්චපඤ්ඤාසවස්සානි 
                        <pb ed="M" n="0.0337"/>, යතො නෙසජ්ජිකො අහං;
                    </div>
                    <div class="gathalast">පඤ්චවීසතිවස්සානි, යතො මිද්ධං සමූහතං.</div>
                </div>
                <div class="paragraph" para="905">
                    <span class="paranum">905</span>
                    <div class="gatha">
                        <span class="note">(දී. නි. 2.222)</span> ‘‘නාහු අස්සාසපස්සාසා, ඨිතචිත්තස්ස තාදිනො;
                    </div>
                    <div class="gathalast">අනෙජො සන්තිමාරබ්භ, චක්ඛුමා පරිනිබ්බුතො.</div>
                </div>
                <div class="paragraph" para="906">
                    <span class="paranum">906</span>
                    <div class="gatha">
                        <span class="note">(දී. නි. 2.222)</span> ‘‘අසල්ලීනෙන චිත්තෙන, වෙදනං අජ්ඣවාසයි;
                    </div>
                    <div class="gathalast">පජ්ජොතස්සෙව නිබ්බානං, විමොක්ඛො චෙතසො අහු.</div>
                </div>
                <div class="paragraph" para="907">
                    <span class="paranum">907</span>
                    <div class="gatha"> ‘‘එතෙ පච්ඡිමකා දානි, මුනිනො ඵස්සපඤ්චමා;</div>
                    <div class="gathalast">නාඤ්ඤෙ 
                        <pb ed="T" n="0.0393"/> ධම්මා භවිස්සන්ති, සම්බුද්ධෙ පරිනිබ්බුතෙ.
                    </div>
                </div>
                <div class="paragraph" para="908">
                    <span class="paranum">908</span>
                    <div class="gatha"> ‘‘නත්ථි දානි පුනාවාසො, දෙවකායස්මි ජාලිනි;</div>
                    <div class="gathalast">වික්ඛීණො ජාතිසංසාරො, නත්ථි දානි පුනබ්භවො.</div>
                </div>
                <div class="paragraph" para="909">
                    <span class="paranum">909</span>
                    <div class="gatha"> ‘‘යස්ස 
                        <pb ed="P" n="0.0084"/> මුහුත්තෙන සහස්සධා, ලොකො සංවිදිතො සබ්‍රහ්මකප්පො;
                    </div>
                    <div class="gathalast">වසී ඉද්ධිගුණෙ චුතූපපාතෙ, කාලෙ පස්සති දෙවතා ස භික්ඛු 
                        <span class="note">(සභික්ඛුනො (සී. ක.))</span>.
                    </div>
                </div>
                <div class="paragraph" para="910">
                    <span class="paranum">910</span>
                    <div class="gatha"> ‘‘අන්නභාරො 
                        <span class="note">(අන්නහාරො (සී.))</span> පුරෙ ආසිං, දලිද්දො ඝාසහාරකො;
                    </div>
                    <div class="gathalast">සමණං පටිපාදෙසිං, උපරිට්ඨං යසස්සිනං.</div>
                </div>
                <div class="paragraph" para="911">
                    <span class="paranum">911</span>
                    <div class="gatha"> ‘‘සොම්හි සක්‍යකුලෙ ජාතො, අනුරුද්ධොති මං විදූ;</div>
                    <div class="gathalast">උපෙතො නච්චගීතෙහි, සම්මතාළප්පබොධනො.</div>
                </div>
                <div class="paragraph" para="912">
                    <span class="paranum">912</span>
                    <div class="gatha"> ‘‘අථද්දසාසිං සම්බුද්ධං, සත්ථාරං අකුතොභයං;</div>
                    <div class="gathalast">තස්මිං චිත්තං පසාදෙත්වා, පබ්බජිං අනගාරියං.</div>
                </div>
                <div class="paragraph" para="913">
                    <span class="paranum">913</span>
                    <div class="gatha"> ‘‘පුබ්බෙනිවාසං ජානාමි, යත්ථ මෙ වුසිතං පුරෙ;</div>
                    <div class="gathalast">තාවතිංසෙසු දෙවෙසු, අට්ඨාසිං සක්කජාතියා 
                        <span class="note">(සතජාතියා (සී.))</span>.
                    </div>
                </div>
                <div class="paragraph" para="914">
                    <span class="paranum">914</span>
                    <div class="gatha"> ‘‘සත්තක්ඛත්තුං 
                        <pb ed="V" n="0.0270"/> මනුස්සින්දො, අහං රජ්ජමකාරයිං;
                    </div>
                    <div class="gatha">චාතුරන්තො විජිතාවී, ජම්බුසණ්ඩස්ස ඉස්සරො;</div>
                    <div class="gathalast">අදණ්ඩෙන අසත්ථෙන, ධම්මෙන අනුසාසයිං.</div>
                </div>
                <div class="paragraph" para="915">
                    <span class="paranum">915</span>
                    <div class="gatha"> ‘‘ඉතො සත්ත තතො සත්ත, සංසාරානි චතුද්දස;</div>
                    <div class="gathalast">නිවාසමභිජානිස්සං, දෙවලොකෙ ඨිතා තදා.</div>
                </div>
                <div class="paragraph" para="916">
                    <span class="paranum">916</span>
                    <div class="gatha"> ‘‘පඤ්චඞ්ගිකෙ 
                        <pb ed="T" n="0.0394"/>
                        <pb ed="M" n="0.0338"/> සමාධිම්හි, සන්තෙ එකොදිභාවිතෙ;
                    </div>
                    <div class="gathalast">පටිප්පස්සද්ධිලද්ධම්හි, දිබ්බචක්ඛු විසුජ්ඣි මෙ.</div>
                </div>
                <div class="paragraph" para="917">
                    <span class="paranum">917</span>
                    <div class="gatha"> ‘‘චුතූපපාතං ජානාමි, සත්තානං ආගතිං ගතිං;</div>
                    <div class="gathalast">ඉත්ථභාවඤ්ඤථාභාවං, ඣානෙ පඤ්චඞ්ගිකෙ ඨිතො.</div>
                </div>
                <div class="paragraph" para="918">
                    <span class="paranum">918</span>
                    <div class="gatha"> ‘‘පරිචිණ්ණො මයා සත්ථා...පෙ.... භවනෙත්ති සමූහතා.</div>
                </div>
                <div class="paragraph" para="919">
                    <span class="paranum">919</span>
                    <div class="gatha"> ‘‘වජ්ජීනං වෙළුවගාමෙ, අහං ජීවිතසඞ්ඛයා;</div>
                    <div class="gathalast">හෙට්ඨතො වෙළුගුම්බස්මිං, නිබ්බායිස්සං අනාසවො’’ති.</div>
                </div>
            </div>
            <div class="centre ct_sutta ending">... අනුරුද්ධො ථෙරො....</div>
        </div>
        <div class="subhead ct_sutta" node-id="442510">
            <span class="subhead ct_sutta">10. පාරාපරියත්ථෙරගාථා</span>
            <div class="subhead-contents">
                <div class="paragraph" para="920">
                    <span class="paranum">920</span>
                    <div class="gatha"> සමණස්ස අහු චින්තා, පුප්ඵිතම්හි මහාවනෙ;</div>
                    <div class="gathalast">එකග්ගස්ස නිසින්නස්ස, පවිවිත්තස්ස ඣායිනො.</div>
                </div>
                <div class="paragraph" para="921">
                    <span class="paranum">921</span>
                    <div class="gatha"> ‘‘අඤ්ඤථා ලොකනාථම්හි, තිට්ඨන්තෙ පුරිසුත්තමෙ;</div>
                    <div class="gathalast">ඉරියං ආසි භික්ඛූනං, අඤ්ඤථා දානි දිස්සති.</div>
                </div>
                <div class="paragraph" para="922">
                    <span class="paranum">922</span>
                    <div class="gatha"> ‘‘සීතවාතපරිත්තානං, හිරිකොපීනඡාදනං;</div>
                    <div class="gathalast">මත්තට්ඨියං අභුඤ්ජිංසු, සන්තුට්ඨා ඉතරීතරෙ.</div>
                </div>
                <div class="paragraph" para="923">
                    <span class="paranum">923</span>
                    <div class="gatha"> ‘‘පණීතං යදි වා ලූඛං, අප්පං වා යදි වා බහුං;</div>
                    <div class="gathalast">යාපනත්ථං අභුඤ්ජිංසු, අගිද්ධා නාධිමුච්ඡිතා.</div>
                </div>
                <div class="paragraph" para="924">
                    <span class="paranum">924</span>
                    <div class="gatha"> ‘‘ජීවිතානං 
                        <pb ed="P" n="0.0085"/> පරික්ඛාරෙ, භෙසජ්ජෙ අථ පච්චයෙ;
                    </div>
                    <div class="gathalast">න බාළ්හං උස්සුකා ආසුං, යථා තෙ ආසවක්ඛයෙ.</div>
                </div>
                <div class="paragraph" para="925">
                    <span class="paranum">925</span>
                    <div class="gatha"> ‘‘අරඤ්ඤෙ රුක්ඛමූලෙසු, කන්දරාසු ගුහාසු ච;</div>
                    <div class="gathalast">විවෙකමනුබ්‍රූහන්තා, විහංසු තප්පරායනා.</div>
                </div>
                <div class="paragraph" para="926">
                    <span class="paranum">926</span>
                    <div class="gatha"> ‘‘නීචා 
                        <pb ed="T" n="0.0395"/> නිවිට්ඨා සුභරා, මුදූ අත්ථද්ධමානසා;
                    </div>
                    <div class="gathalast">අබ්‍යාසෙකා අමුඛරා, අත්ථචින්තා වසානුගා.</div>
                </div>
                <div class="paragraph" para="927">
                    <span class="paranum">927</span>
                    <div class="gatha"> ‘‘තතො 
                        <pb ed="V" n="0.0271"/> පාසාදිකං ආසි, ගතං භුත්තං නිසෙවිතං;
                    </div>
                    <div class="gathalast">සිනිද්ධා තෙලධාරාව, අහොසි ඉරියාපථො.</div>
                </div>
                <div class="paragraph" para="928">
                    <span class="paranum">928</span>
                    <div class="gatha"> ‘‘සබ්බාසවපරික්ඛීණා, මහාඣායී මහාහිතා;</div>
                    <div class="gathalast">නිබ්බුතා දානි තෙ ථෙරා, පරිත්තා දානි තාදිසා.</div>
                </div>
                <div class="paragraph" para="929">
                    <span class="paranum">929</span>
                    <div class="gatha"> ‘‘කුසලානඤ්ච 
                        <pb ed="M" n="0.0339"/> ධම්මානං, පඤ්ඤාය ච පරික්ඛයා;
                    </div>
                    <div class="gathalast">සබ්බාකාරවරූපෙතං, ලුජ්ජතෙ ජිනසාසනං.</div>
                </div>
                <div class="paragraph" para="930">
                    <span class="paranum">930</span>
                    <div class="gatha"> ‘‘පාපකානඤ්ච ධම්මානං, කිලෙසානඤ්ච යො උතු;</div>
                    <div class="gathalast">උපට්ඨිතා විවෙකාය, යෙ ච සද්ධම්මසෙසකා.</div>
                </div>
                <div class="paragraph" para="931">
                    <span class="paranum">931</span>
                    <div class="gatha"> ‘‘තෙ කිලෙසා පවඩ්ඪන්තා, ආවිසන්ති බහුං ජනං;</div>
                    <div class="gathalast">කීළන්ති මඤ්ඤෙ බාලෙහි, උම්මත්තෙහිව රක්ඛසා.</div>
                </div>
                <div class="paragraph" para="932">
                    <span class="paranum">932</span>
                    <div class="gatha"> ‘‘කිලෙසෙහාභිභූතා තෙ, තෙන තෙන විධාවිතා;</div>
                    <div class="gathalast">නරා කිලෙසවත්ථූසු, සසඞ්ගාමෙව ඝොසිතෙ.</div>
                </div>
                <div class="paragraph" para="933">
                    <span class="paranum">933</span>
                    <div class="gatha"> ‘‘පරිච්චජිත්වා සද්ධම්මං, අඤ්ඤමඤ්ඤෙහි භණ්ඩරෙ;</div>
                    <div class="gatha">දිට්ඨිගතානි අන්වෙන්තා, ඉදං සෙය්‍යොති මඤ්ඤරෙ.</div>
                </div>
                <div class="paragraph" para="934">
                    <span class="paranum">934</span>
                    <div class="gatha"> ‘‘ධනඤ්ච පුත්තං භරියඤ්ච, ඡඩ්ඩයිත්වාන නිග්ගතා;</div>
                    <div class="gatha">කටච්ඡුභික්ඛහෙතූපි, අකිච්ඡානි නිසෙවරෙ.</div>
                </div>
                <div class="paragraph" para="935">
                    <span class="paranum">935</span>
                    <div class="gatha"> ‘‘උදරාවදෙහකං භුත්වා, සයන්තුත්තානසෙය්‍යකා;</div>
                    <div class="gatha">කථං වත්තෙන්ති 
                        <span class="note">(කථා වඩ්ඪෙන්ති (සී. ක.))</span> පටිබුද්ධා, යා කථා සත්ථුගරහිතා.
                    </div>
                </div>
                <div class="paragraph" para="936">
                    <span class="paranum">936</span>
                    <div class="gatha"> ‘‘සබ්බකාරුකසිප්පානි 
                        <pb ed="T" n="0.0396"/>, චිත්තිං කත්වාන 
                        <span class="note">(චිත්තීකත්වාන (සී.), චිත්තං කත්වාන (ස්‍යා.))</span> සික්ඛරෙ;
                    </div>
                    <div class="gathalast">අවූපසන්තා අජ්ඣත්තං, සාමඤ්ඤත්ථොති අච්ඡති 
                        <span class="note">(තිරිඤ්චති (?))</span>.
                    </div>
                </div>
                <div class="paragraph" para="937">
                    <span class="paranum">937</span>
                    <div class="gatha"> ‘‘මත්තිකං තෙලචුණ්ණඤ්ච, උදකාසනභොජනං;</div>
                    <div class="gathalast">ගිහීනං උපනාමෙන්ති, ආකඞ්ඛන්තා බහුත්තරං.</div>
                </div>
                <div class="paragraph" para="938">
                    <span class="paranum">938</span>
                    <div class="gatha"> ‘‘දන්තපොනං කපිත්ථඤ්ච, පුප්ඵං ඛාදනියානි ච;</div>
                    <div class="gathalast">පිණ්ඩපාතෙ ච සම්පන්නෙ, අම්බෙ ආමලකානි ච.</div>
                </div>
                <div class="paragraph" para="939">
                    <span class="paranum">939</span>
                    <div class="gatha"> ‘‘භෙසජ්ජෙසු යථා වෙජ්ජා, කිච්චාකිච්චෙ යථා ගිහී;</div>
                    <div class="gathalast">ගණිකාව විභූසායං, ඉස්සරෙ ඛත්තියා යථා.</div>
                </div>
                <div class="paragraph" para="940">
                    <span class="paranum">940</span>
                    <div class="gatha"> ‘‘නෙකතිකා 
                        <pb ed="P" n="0.0086"/> වඤ්චනිකා, කූටසක්ඛී අපාටුකා;
                    </div>
                    <div class="gathalast">බහූහි පරිකප්පෙහි, ආමිසං පරිභුඤ්ජරෙ.</div>
                </div>
                <div class="paragraph" para="941">
                    <span class="paranum">941</span>
                    <div class="gatha"> ‘‘ලෙසකප්පෙ පරියායෙ, පරිකප්පෙනුධාවිතා;</div>
                    <div class="gathalast">ජීවිකත්ථා උපායෙන, සඞ්කඩ්ඪන්ති බහුං ධනං.</div>
                </div>
                <div class="paragraph" para="942">
                    <span class="paranum">942</span>
                    <div class="gatha"> ‘‘උපට්ඨාපෙන්ති 
                        <pb ed="M" n="0.0340"/>
                        <pb ed="V" n="0.0272"/> පරිසං, කම්මතො නො ච ධම්මතො;
                    </div>
                    <div class="gathalast">ධම්මං පරෙසං දෙසෙන්ති, ලාභතො නො ච අත්ථතො.</div>
                </div>
                <div class="paragraph" para="943">
                    <span class="paranum">943</span>
                    <div class="gatha"> ‘‘සඞ්ඝලාභස්ස භණ්ඩන්ති, සඞ්ඝතො පරිබාහිරා;</div>
                    <div class="gathalast">පරලාභොපජීවන්තා, අහිරීකා න ලජ්ජරෙ.</div>
                </div>
                <div class="paragraph" para="944">
                    <span class="paranum">944</span>
                    <div class="gatha"> ‘‘නානුයුත්තා තථා එකෙ, මුණ්ඩා සඞ්ඝාටිපාරුතා;</div>
                    <div class="gathalast">සම්භාවනංයෙවිච්ඡන්ති, ලාභසක්කාරමුච්ඡිතා.</div>
                </div>
                <div class="paragraph" para="945">
                    <span class="paranum">945</span>
                    <div class="gatha"> ‘‘එවං නානප්පයාතම්හි, න දානි සුකරං තථා;</div>
                    <div class="gathalast">අඵුසිතං 
                        <pb ed="T" n="0.0397"/> වා ඵුසිතුං, ඵුසිතං වානුරක්ඛිතුං.
                    </div>
                </div>
                <div class="paragraph" para="946">
                    <span class="paranum">946</span>
                    <div class="gatha"> ‘‘යථා කණ්ටකට්ඨානම්හි, චරෙය්‍ය අනුපාහනො;</div>
                    <div class="gathalast">සතිං උපට්ඨපෙත්වාන, එවං ගාමෙ මුනී චරෙ.</div>
                </div>
                <div class="paragraph" para="947">
                    <span class="paranum">947</span>
                    <div class="gatha"> ‘‘සරිත්වා පුබ්බකෙ යොගී, තෙසං වත්තමනුස්සරං;</div>
                    <div class="gathalast">කිඤ්චාපි පච්ඡිමො කාලො, ඵුසෙය්‍ය අමතං පදං.</div>
                </div>
                <div class="paragraph" para="948">
                    <span class="paranum">948</span>
                    <div class="gatha"> ‘‘ඉදං වත්වා සාලවනෙ, සමණො භාවිතින්ද්‍රියො;</div>
                    <div class="gathalast">බ්‍රාහ්මණො පරිනිබ්බායී, ඉසි ඛීණපුනබ්භවො’’ති.</div>
                </div>
            </div>
            <div class="centre ct_sutta ending">... පාරාපරියො 
                <span class="note">(පාරාසරියො (ස්‍යා.))</span> ථෙරො....
            </div>
        </div>
    </div>
    <div class="centre ct_nipatha ending">වීසතිනිපාතො නිට්ඨිතො.</div>
    <div class="paragraph udana" para="udana">
        <div class="bodytext ct_nipatha">තත්‍රුද්දානං -</div>
        <div class="ct_nipatha gatha">අධිමුත්තො පාරාපරියො, තෙලකානි රට්ඨපාලො;</div>
        <div class="gathalast ct_nipatha">මාලුක්‍යසෙලො භද්දියො, අඞ්ගුලි දිබ්බචක්ඛුකො.</div>
        <div class="ct_nipatha gatha">පාරාපරියො දසෙතෙ, වීසම්හි පරිකිත්තිතා;</div>
        <div class="gathalast ct_nipatha">ගාථායො ද්වෙ සතා හොන්ති, පඤ්චතාලීස 
            <span class="note">(244 ගාථායොයෙව දිස්සන්ති)</span> උත්තරින්ති.
        </div>
    </div>
</div>