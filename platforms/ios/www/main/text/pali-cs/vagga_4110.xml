<div class="namothassa"> නමො තස්ස භගවතො අරහතො සම්මාසම්බුද්ධස්ස</div>
<div class="nikaya ct_nikaya">
    <span class="nikaya ct_nikaya">ඛුද්දකනිකායෙ</span>
</div>
<div class="book ct_book">
    <span class="book ct_book">සුත්තනිපාතපාළි</span>
</div>
<div class="chapter ct_vagga" node-id="41100">
    <span class="chapter ct_vagga">1. උරගවග්ගො</span>
    <div class="chapter-contents">
        <div class="subhead ct_sutta" node-id="41101">
            <span class="subhead ct_sutta">1. උරගසුත්තං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> යො 
                        <pb ed="M" n="0.0279"/>
                        <pb ed="V" n="0.0087"/>
                        <pb ed="P" n="0.0001"/>
                        <pb ed="T" n="0.0324"/>
                        <span class="note">(යො වෙ (ස්‍යා.))</span> උප්පතිතං විනෙති කොධං, විසටං සප්පවිසංව ඔසධෙහි 
                        <span class="note">(ඔසධෙභි (ක.))</span>;
                    </div>
                    <div class="gathalast">සො භික්ඛු ජහාති ඔරපාරං, උරගො ජිණ්ණමිවත්තචං 
                        <span class="note">(ජිණ්ණමිව තචං (සී. ස්‍යා. කං. පී.), ජිණ්ණමිවා තචං (?))</span> පුරාණං.
                    </div>
                </div>
                <div class="paragraph" para="2">
                    <span class="paranum">2</span>
                    <div class="gatha"> යො රාගමුදච්ඡිදා අසෙසං, භිසපුප්ඵංව සරොරුහං 
                        <span class="note">(සරෙරුහං (ක.))</span> විගය්හ;
                    </div>
                    <div class="gathalast">සො භික්ඛු ජහාති ඔරපාරං, උරගො ජිණ්ණමිවත්තචං, පුරාණං.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> යො 
                        <pb ed="V" n="0.0088"/> තණ්හමුදච්ඡිදා අසෙසං, සරිතං සීඝසරං විසොසයිත්වා;
                    </div>
                    <div class="gathalast">සො 
                        <pb ed="T" n="0.0325"/> භික්ඛු ජහාති ඔරපාරං, උරගො ජිණ්ණමිවත්තචං පුරාණං.
                    </div>
                </div>
                <div class="paragraph" para="4">
                    <span class="paranum">4</span>
                    <div class="gatha"> යො 
                        <pb ed="M" n="0.0280"/> මානමුදබ්බධී අසෙසං, නළසෙතුංව සුදුබ්බලං මහොඝො;
                    </div>
                    <div class="gathalast">සො භික්ඛු ජහාති ඔරපාරං, උරගො ජිණ්ණමිවත්තචං පුරාණං.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> යො නාජ්ඣගමා භවෙසු සාරං, විචිනං පුප්ඵමිව 
                        <span class="note">(පුප්ඵමිව (බහූසු))</span> උදුම්බරෙසු;
                    </div>
                    <div class="gathalast">සො භික්ඛු ජහාති ඔරපාරං, උරගො ජිණ්ණමිවත්තචං පුරාණං.</div>
                </div>
                <div class="paragraph" para="6">
                    <span class="paranum">6</span>
                    <div class="gatha"> යස්සන්තරතො න සන්ති කොපා, ඉතිභවාභවතඤ්ච 
                        <span class="note">(ඉතිබ්භවාභවතඤ්ච (ක.))</span> වීතිවත්තො;
                    </div>
                    <div class="gathalast">සො භික්ඛු ජහාති ඔරපාරං, උරගො ජිණ්ණමිවත්තචං පුරාණං.</div>
                </div>
                <div class="paragraph" para="7">
                    <span class="paranum">7</span>
                    <div class="gatha"> යස්ස 
                        <pb ed="P" n="0.0002"/> විතක්කා විධූපිතා, අජ්ඣත්තං සුවිකප්පිතා අසෙසා;
                    </div>
                    <div class="gathalast">සො භික්ඛු ජහාති ඔරපාරං, උරගො ජිණ්ණමිවත්තචං පුරාණං.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> යො නාච්චසාරී න පච්චසාරී, සබ්බං අච්චගමා ඉමං පපඤ්චං;</div>
                    <div class="gathalast">සො 
                        <pb ed="T" n="0.0326"/> භික්ඛු ජහාති ඔරපාරං, උරගො ජිණ්ණමිවත්තචං පුරාණං.
                    </div>
                </div>
                <div class="paragraph" para="9">
                    <span class="paranum">9</span>
                    <div class="gatha"> යො නාච්චසාරී න පච්චසාරී, සබ්බං විතථමිදන්ති ඤත්වා 
                        <span class="note">(උත්වා (ස්‍යා. පී. ක.))</span> ලොකෙ;
                    </div>
                    <div class="gathalast">සො භික්ඛු ජහාති ඔරපාරං, උරගො ජිණ්ණමිවත්තචං පුරාණං.</div>
                </div>
                <div class="paragraph" para="10">
                    <span class="paranum">10</span>
                    <div class="gatha"> යො නාච්චසාරී න පච්චසාරී, සබ්බං විතථමිදන්ති වීතලොභො;</div>
                    <div class="gathalast">සො භික්ඛු ජහාති ඔරපාරං, උරගො ජිණ්ණමිවත්තචං පුරාණං.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> යො 
                        <pb ed="M" n="0.0281"/> නාච්චසාරී න පච්චසාරී, සබ්බං විතථමිදන්ති වීතරාගො;
                    </div>
                    <div class="gathalast">සො භික්ඛු ජහාති ඔරපාරං, උරගො ජිණ්ණමිවත්තචං පුරාණං.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> යො නාච්චසාරී න පච්චසාරී, සබ්බං විතථමිදන්ති වීතදොසො;</div>
                    <div class="gathalast">සො භික්ඛු ජහාති ඔරපාරං, උරගො ජිණ්ණමිවත්තචං පුරාණං.</div>
                </div>
                <div class="paragraph" para="13">
                    <span class="paranum">13</span>
                    <div class="gatha"> යො 
                        <pb ed="V" n="0.0089"/> නාච්චසාරී න පච්චසාරී, සබ්බං විතථමිදන්ති වීතමොහො;
                    </div>
                    <div class="gathalast">සො 
                        <pb ed="T" n="0.0327"/> භික්ඛු ජහාති ඔරපාරං, උරගො ජිණ්ණමිවත්තචං පුරාණං.
                    </div>
                </div>
                <div class="paragraph" para="14">
                    <span class="paranum">14</span>
                    <div class="gatha"> යස්සානුසයා න සන්ති කෙචි, මූලා ච අකුසලා සමූහතාසෙ;</div>
                    <div class="gathalast">සො භික්ඛු ජහාති ඔරපාරං, උරගො ජිණ්ණමිවත්තචං පුරාණං.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> යස්ස දරථජා න සන්ති කෙචි, ඔරං ආගමනාය පච්චයාසෙ;</div>
                    <div class="gathalast">සො භික්ඛු ජහාති ඔරපාරං, උරගො ජිණ්ණමිවත්තචං පුරාණං.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> යස්ස වනථජා න සන්ති කෙචි, විනිබන්ධාය භවාය හෙතුකප්පා;</div>
                    <div class="gathalast">සො භික්ඛු ජහාති ඔරපාරං, උරගො ජිණ්ණමිවත්තචං පුරාණං.</div>
                </div>
                <div class="paragraph" para="17">
                    <span class="paranum">17</span>
                    <div class="gatha"> යො 
                        <pb ed="P" n="0.0003"/> නීවරණෙ පහාය පඤ්ච, අනිඝො තිණ්ණකථංකථො විසල්ලො;
                    </div>
                    <div class="gathalast">සො භික්ඛු ජහාති ඔරපාරං, උරගො ජිණ්ණමිවත්තචං පුරාණං.</div>
                </div>
            </div>
            <div class="centre ct_sutta ending">උරගසුත්තං පඨමං නිට්ඨිතං.</div>
        </div>
        <div class="subhead ct_sutta" node-id="41102">
            <span class="subhead ct_sutta">2. ධනියසුත්තං</span>
            <div class="subhead-contents">
                <div class="paragraph" para="18">
                    <span class="paranum">18</span>
                    <div class="gatha"> ‘‘පක්කොදනො 
                        <pb ed="M" n="0.0282"/>
                        <pb ed="T" n="0.0328"/> දුද්ධඛීරොහමස්මි, (ඉති ධනියො ගොපො)
                    </div>
                    <div class="gatha">අනුතීරෙ මහියා සමානවාසො;</div>
                    <div class="gathalast">ඡන්නා කුටි ආහිතො ගිනි, අථ චෙ පත්ථයසී පවස්ස දෙව’’.</div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘අක්කොධනො විගතඛිලොහමස්මි 
                        <span class="note">(විගතඛීලොහමස්මි (සී. පී.))</span>, (ඉති භගවා)
                    </div>
                    <div class="gatha">අනුතීරෙ මහියෙකරත්තිවාසො;</div>
                    <div class="gathalast">විවටා කුටි නිබ්බුතො ගිනි, අථ චෙ පත්ථයසී පවස්ස දෙව’’.</div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘අන්ධකමකසා 
                        <pb ed="V" n="0.0090"/> න විජ්ජරෙ, (ඉති ධනියො ගොපො)
                    </div>
                    <div class="gatha">කච්ඡෙ රූළ්හතිණෙ චරන්ති ගාවො;</div>
                    <div class="gathalast">වුට්ඨිම්පි සහෙය්‍යුමාගතං, අථ චෙ පත්ථයසී පවස්ස දෙව’’.</div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘බද්ධාසි භිසී සුසඞ්ඛතා, (ඉති භගවා)</div>
                    <div class="gatha">තිණ්ණො පාරගතො විනෙය්‍ය ඔඝං;</div>
                    <div class="gathalast">අත්ථො භිසියා න විජ්ජති, අථ චෙ පත්ථයසී පවස්ස දෙව’’.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘ගොපී 
                        <pb ed="P" n="0.0004"/> මම අස්සවා අලොලා, (ඉති ධනියො ගොපො)
                    </div>
                    <div class="gatha">දීඝරත්තං 
                        <span class="note">(දීඝරත්ත (ක.))</span> සංවාසියා මනාපා;
                    </div>
                    <div class="gathalast">තස්සා 
                        <pb ed="T" n="0.0329"/> න සුණාමි කිඤ්චි පාපං, අථ චෙ පත්ථයසී පවස්ස දෙව’’.
                    </div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘චිත්තං මම අස්සවං විමුත්තං, (ඉති භගවා)</div>
                    <div class="gatha">දීඝරත්තං පරිභාවිතං සුදන්තං;</div>
                    <div class="gathalast">පාපං පන මෙ න විජ්ජති, අථ චෙ පත්ථයසී පවස්ස දෙව’’.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘අත්තවෙතනභතොහමස්මි 
                        <pb ed="M" n="0.0283"/>, (ඉති ධනියො ගොපො)
                    </div>
                    <div class="gatha">පුත්තා ච මෙ සමානියා අරොගා;</div>
                    <div class="gathalast">තෙසං න සුණාමි කිඤ්චි පාපං, අථ චෙ පත්ථයසී පවස්ස දෙව’’.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘නාහං භතකොස්මි කස්සචි, (ඉති භගවා)</div>
                    <div class="gatha">නිබ්බිට්ඨෙන චරාමි සබ්බලොකෙ;</div>
                    <div class="gathalast">අත්ථො භතියා න විජ්ජති, අථ චෙ පත්ථයසී පවස්ස දෙව’’.</div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘අත්ථි වසා අත්ථි ධෙනුපා, (ඉති ධනියො ගොපො)</div>
                    <div class="gatha">ගොධරණියො පවෙණියොපි අත්ථි;</div>
                    <div class="gathalast">උසභොපි ගවම්පතීධ අත්ථි, අථ චෙ පත්ථයසී පවස්ස දෙව’’.</div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘නත්ථි 
                        <pb ed="V" n="0.0091"/> වසා නත්ථි ධෙනුපා, (ඉති භගවා)
                    </div>
                    <div class="gatha">ගොධරණියො පවෙණියොපි නත්ථි;</div>
                    <div class="gathalast">උසභොපි 
                        <pb ed="P" n="0.0005"/>
                        <pb ed="T" n="0.0330"/> ගවම්පතීධ නත්ථි, අථ චෙ පත්ථයසී පවස්ස දෙව’’.
                    </div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘ඛිලා නිඛාතා අසම්පවෙධී, (ඉති ධනියො ගොපො)</div>
                    <div class="gatha">දාමා මුඤ්ජමයා නවා සුසණ්ඨානා;</div>
                    <div class="gathalast">න හි සක්ඛින්ති ධෙනුපාපි ඡෙත්තුං 
                        <span class="note">(ඡෙතුං (ක.))</span>, අථ චෙ පත්ථයසී පවස්ස දෙව’’.
                    </div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘උසභොරිව ඡෙත්ව 
                        <span class="note">(ඡෙත්වා (ස්‍යා. ක.))</span> බන්ධනානි, (ඉති භගවා)
                    </div>
                    <div class="gatha">නාගො පූතිලතංව දාලයිත්වා 
                        <span class="note">(පූතිලතං පදාලයිත්වා (ස්‍යා. ක.))</span>;
                    </div>
                    <div class="gathalast">නාහං පුනුපෙස්සං 
                        <span class="note">(පුන උපෙස්සං (සී. ස්‍යා. කං. පී.), පුනුපෙය්‍ය (ක.))</span> ගබ්භසෙය්‍යං, අථ චෙ පත්ථයසී පවස්ස දෙව’’.
                    </div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘නින්නඤ්ච ථලඤ්ච පූරයන්තො, මහාමෙඝො පවස්සි තාවදෙව;</div>
                    <div class="gathalast">සුත්වා දෙවස්ස වස්සතො, ඉමමත්ථං ධනියො අභාසථ.</div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ‘‘ලාභා 
                        <pb ed="M" n="0.0284"/> වත නො අනප්පකා, යෙ මයං භගවන්තං අද්දසාම;
                    </div>
                    <div class="gathalast">සරණං තං උපෙම චක්ඛුම, සත්ථා නො හොහි තුවං මහාමුනි.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘ගොපී ච අහඤ්ච අස්සවා, බ්‍රහ්මචරියං 
                        <span class="note">(බ්‍රහ්මචරිය (ක.))</span> සුගතෙ චරාමසෙ;
                    </div>
                    <div class="gathalast">ජාතිමරණස්ස 
                        <pb ed="T" n="0.0331"/> පාරගූ 
                        <span class="note">(පාරගා (සී. ස්‍යා. කං. පී.))</span>, දුක්ඛස්සන්තකරා භවාමසෙ’’.
                    </div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘නන්දති 
                        <pb ed="P" n="0.0006"/> පුත්තෙහි පුත්තිමා, (ඉති මාරො පාපිමා)
                    </div>
                    <div class="gatha">ගොමා 
                        <span class="note">(ගොමිකො (සී. පී.), ගොපිකො (ස්‍යා. කං.), ගොපියො (ක.))</span> ගොහි තථෙව නන්දති;
                    </div>
                    <div class="gathalast">උපධී හි නරස්ස නන්දනා, න හි සො නන්දති යො නිරූපධි’’.</div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ‘‘සොචති පුත්තෙහි පුත්තිමා, (ඉති භගවා)</div>
                    <div class="gatha">ගොපියො ගොහි තථෙව සොචති;</div>
                    <div class="gathalast">උපධී හි නරස්ස සොචනා, න හි සො සොචති යො නිරූපධී’’ති.</div>
                </div>
            </div>
            <div class="centre ct_sutta ending">ධනියසුත්තං දුතියං නිට්ඨිතං.</div>
        </div>
        <div class="subhead ct_sutta" node-id="41103">
            <span class="subhead ct_sutta">3. ඛග්ගවිසාණසුත්තං</span>
            <div class="subhead-contents">
                <div class="paragraph" para="35">
                    <span class="paranum">35</span>
                    <div class="gatha"> සබ්බෙසු 
                        <pb ed="V" n="0.0092"/> භූතෙසු නිධාය දණ්ඩං, අවිහෙඨයං අඤ්ඤතරම්පි තෙසං;
                    </div>
                    <div class="gathalast">න පුත්තමිච්ඡෙය්‍ය කුතො සහායං, එකො චරෙ ඛග්ගවිසාණකප්පො.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> සංසග්ගජාතස්ස 
                        <pb ed="M" n="0.0285"/> භවන්ති ස්නෙහා, ස්නෙහන්වයං 
                        <pb ed="T" n="0.0332"/> දුක්ඛමිදං පහොති;
                    </div>
                    <div class="gathalast">ආදීනවං ස්නෙහජං පෙක්ඛමානො, එකො චරෙ ඛග්ගවිසාණකප්පො.</div>
                </div>
                <div class="paragraph" para="37">
                    <span class="paranum">37</span>
                    <div class="gatha"> මිත්තෙ සුහජ්ජෙ අනුකම්පමානො, හාපෙති අත්ථං පටිබද්ධචිත්තො;</div>
                    <div class="gathalast">එතං භයං සන්ථවෙ 
                        <span class="note">(සන්ධවෙ (ක.))</span> පෙක්ඛමානො, එකො චරෙ ඛග්ගවිසාණකප්පො.
                    </div>
                </div>
                <div class="paragraph" para="38">
                    <span class="paranum">38</span>
                    <div class="gatha"> වංසො විසාලොව යථා විසත්තො, පුත්තෙසු දාරෙසු ච යා අපෙක්ඛා;</div>
                    <div class="gathalast">වංසක්කළීරොව 
                        <pb ed="P" n="0.0007"/>
                        <span class="note">(වංසකළීරොව (සී.), වංසාකළීරොව (ස්‍යා. කං. පී.), වංසෙකළීරොව (නිද්දෙස))</span> සජ්ජමානො, එකො චරෙ ඛග්ගවිසාණකප්පො.
                    </div>
                </div>
                <div class="paragraph" para="39">
                    <span class="paranum">39</span>
                    <div class="gatha"> මිගො අරඤ්ඤම්හි යථා අබද්ධො 
                        <span class="note">(අබන්ධො (ස්‍යා. කං.))</span>, යෙනිච්ඡකං ගච්ඡති ගොචරාය;
                    </div>
                    <div class="gathalast">විඤ්ඤූ නරො සෙරිතං පෙක්ඛමානො, එකො චරෙ ඛග්ගවිසාණකප්පො.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ආමන්තනා හොති සහායමජ්ඣෙ, වාසෙ ඨානෙ ගමනෙ චාරිකාය;</div>
                    <div class="gathalast">අනභිජ්ඣිතං සෙරිතං පෙක්ඛමානො, එකො චරෙ ඛග්ගවිසාණකප්පො.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ඛිඩ්ඩා 
                        <pb ed="T" n="0.0333"/> රතී හොති සහායමජ්ඣෙ, පුත්තෙසු ච විපුලං හොති පෙමං;
                    </div>
                    <div class="gathalast">පියවිප්පයොගං විජිගුච්ඡමානො, එකො චරෙ ඛග්ගවිසාණකප්පො.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> චාතුද්දිසො 
                        <pb ed="M" n="0.0286"/> අප්පටිඝො ච හොති, සන්තුස්සමානො ඉතරීතරෙන;
                    </div>
                    <div class="gathalast">පරිස්සයානං සහිතා අඡම්භී, එකො චරෙ ඛග්ගවිසාණකප්පො.</div>
                </div>
                <div class="paragraph" para="43">
                    <span class="paranum">43</span>
                    <div class="gatha"> දුස්සඞ්ගහා පබ්බජිතාපි එකෙ, අථො ගහට්ඨා ඝරමාවසන්තා;</div>
                    <div class="gathalast">අප්පොස්සුක්කො පරපුත්තෙසු හුත්වා, එකො චරෙ ඛග්ගවිසාණකප්පො.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ඔරොපයිත්වා 
                        <pb ed="V" n="0.0093"/> ගිහිබ්‍යඤ්ජනානි 
                        <span class="note">(ගිහිව්‍යඤ්ජනානි (ස්‍යා. කං. පී.))</span>, සඤ්ඡින්නපත්තො 
                        <span class="note">(සංසීනපත්තො (සී.))</span> යථා කොවිළාරො;
                    </div>
                    <div class="gathalast">ඡෙත්වාන 
                        <pb ed="P" n="0.0008"/> වීරො ගිහිබන්ධනානි, එකො චරෙ ඛග්ගවිසාණකප්පො.
                    </div>
                </div>
                <div class="paragraph" para="45">
                    <span class="paranum">45</span>
                    <div class="gatha"> සචෙ ලභෙථ නිපකං සහායං, සද්ධිං චරං සාධුවිහාරිධීරං;</div>
                    <div class="gathalast">අභිභුය්‍ය සබ්බානි පරිස්සයානි, චරෙය්‍ය තෙනත්තමනො සතීමා.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> නො 
                        <pb ed="T" n="0.0334"/> චෙ ලභෙථ නිපකං සහායං, සද්ධිං චරං සාධුවිහාරිධීරං;
                    </div>
                    <div class="gathalast">රාජාව රට්ඨං විජිතං පහාය, එකො චරෙ මාතඞ්ගරඤ්ඤෙව නාගො.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> අද්ධා පසංසාම සහායසම්පදං, සෙට්ඨා සමා සෙවිතබ්බා සහායා;</div>
                    <div class="gathalast">එතෙ අලද්ධා අනවජ්ජභොජී, එකො චරෙ ඛග්ගවිසාණකප්පො.</div>
                </div>
                <div class="paragraph" para="48">
                    <span class="paranum">48</span>
                    <div class="gatha"> දිස්වා සුවණ්ණස්ස පභස්සරානි, කම්මාරපුත්තෙන සුනිට්ඨිතානි;</div>
                    <div class="gathalast">සඞ්ඝට්ටමානානි දුවෙ භුජස්මිං, එකො චරෙ ඛග්ගවිසාණකප්පො.</div>
                </div>
                <div class="paragraph" para="49">
                    <span class="paranum">49</span>
                    <div class="gatha"> එවං 
                        <pb ed="M" n="0.0287"/> දුතියෙන 
                        <span class="note">(දුතියෙන (සබ්බත්ථ))</span> සහා මමස්ස, වාචාභිලාපො අභිසජ්ජනා වා;
                    </div>
                    <div class="gathalast">එතං භයං ආයතිං පෙක්ඛමානො, එකො චරෙ ඛග්ගවිසාණකප්පො.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> කාමා හි චිත්‍රා මධුරා මනොරමා, විරූපරූපෙන මථෙන්ති චිත්තං;</div>
                    <div class="gathalast">ආදීනවං කාමගුණෙසු දිස්වා, එකො චරෙ ඛග්ගවිසාණකප්පො.</div>
                </div>
                <div class="paragraph" para="51">
                    <span class="paranum">51</span>
                    <div class="gatha"> ඊතී 
                        <pb ed="T" n="0.0335"/> ච ගණ්ඩො ච උපද්දවො ච, රොගො ච සල්ලඤ්ච භයඤ්ච මෙතං;
                    </div>
                    <div class="gathalast">එතං භයං කාමගුණෙසු දිස්වා, එකො චරෙ ඛග්ගවිසාණකප්පො.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> සීතඤ්ච 
                        <pb ed="P" n="0.0009"/> උණ්හඤ්ච ඛුදං පිපාසං, වාතාතපෙ ඩංසසරීසපෙ 
                        <span class="note">(ඩංසසිරිංසපෙ (සී. ස්‍යා. කං. පී.))</span> ච;
                    </div>
                    <div class="gathalast">සබ්බානිපෙතානි අභිසම්භවිත්වා, එකො චරෙ ඛග්ගවිසාණකප්පො.</div>
                </div>
                <div class="paragraph" para="53">
                    <span class="paranum">53</span>
                    <div class="gatha"> නාගොව යූථානි විවජ්ජයිත්වා, සඤ්ජාතඛන්ධො පදුමී උළාරො;</div>
                    <div class="gathalast">යථාභිරන්තං විහරං 
                        <span class="note">(විහරෙ (සී. පී. නිද්දෙස))</span> අරඤ්ඤෙ, එකො චරෙ ඛග්ගවිසාණකප්පො.
                    </div>
                </div>
                <div class="paragraph" para="54">
                    <span class="paranum">54</span>
                    <div class="gatha"> අට්ඨානතං 
                        <pb ed="V" n="0.0094"/> සඞ්ගණිකාරතස්ස, යං ඵස්සයෙ 
                        <span class="note">(ඵුස්සයෙ (ස්‍යා.))</span> සාමයිකං විමුත්තිං;
                    </div>
                    <div class="gathalast">ආදිච්චබන්ධුස්ස වචො නිසම්ම, එකො චරෙ ඛග්ගවිසාණකප්පො.</div>
                </div>
                <div class="paragraph" para="55">
                    <span class="paranum">55</span>
                    <div class="gatha"> දිට්ඨීවිසූකානි උපාතිවත්තො, පත්තො නියාමං පටිලද්ධමග්ගො;</div>
                    <div class="gathalast">උප්පන්නඤාණොම්හි අනඤ්ඤනෙය්‍යො, එකො චරෙ ඛග්ගවිසාණකප්පො.</div>
                </div>
                <div class="paragraph" para="56">
                    <span class="paranum">56</span>
                    <div class="gatha"> නිල්ලොලුපො 
                        <pb ed="M" n="0.0288"/>
                        <pb ed="T" n="0.0336"/> නික්කුහො නිප්පිපාසො, නිම්මක්ඛො නිද්ධන්තකසාවමොහො;
                    </div>
                    <div class="gathalast">නිරාසයො 
                        <span class="note">(නිරාසාසො (ක.))</span> සබ්බලොකෙ භවිත්වා, එකො චරෙ ඛග්ගවිසාණකප්පො.
                    </div>
                </div>
                <div class="paragraph" para="57">
                    <span class="paranum">57</span>
                    <div class="gatha"> පාපං සහායං පරිවජ්ජයෙථ, අනත්ථදස්සිං විසමෙ නිවිට්ඨං;</div>
                    <div class="gathalast">සයං න සෙවෙ පසුතං පමත්තං, එකො චරෙ ඛග්ගවිසාණකප්පො.</div>
                </div>
                <div class="paragraph" para="58">
                    <span class="paranum">58</span>
                    <div class="gatha"> බහුස්සුතං 
                        <pb ed="P" n="0.0010"/> ධම්මධරං භජෙථ, මිත්තං උළාරං පටිභානවන්තං;
                    </div>
                    <div class="gathalast">අඤ්ඤාය අත්ථානි විනෙය්‍ය කඞ්ඛං, එකො චරෙ ඛග්ගවිසාණකප්පො.</div>
                </div>
                <div class="paragraph" para="59">
                    <span class="paranum">59</span>
                    <div class="gatha"> ඛිඩ්ඩං රතිං කාමසුඛඤ්ච ලොකෙ, අනලඞ්කරිත්වා අනපෙක්ඛමානො;</div>
                    <div class="gathalast">විභූසනට්ඨානා විරතො සච්චවාදී, එකො චරෙ ඛග්ගවිසාණකප්පො.</div>
                </div>
                <div class="paragraph" para="60">
                    <span class="paranum">60</span>
                    <div class="gatha"> පුත්තඤ්ච දාරං පිතරඤ්ච මාතරං, ධනානි ධඤ්ඤානි ච බන්ධවානි 
                        <span class="note">(බන්ධවානි ච (පී.))</span>;
                    </div>
                    <div class="gathalast">හිත්වාන කාමානි යථොධිකානි, එකො චරෙ ඛග්ගවිසාණකප්පො.</div>
                </div>
                <div class="paragraph" para="61">
                    <span class="paranum">61</span>
                    <div class="gatha"> සඞ්ගො 
                        <pb ed="T" n="0.0337"/> එසො පරිත්තමෙත්ථ සොඛ්‍යං, අප්පස්සාදො දුක්ඛමෙත්ථ භිය්‍යො;
                    </div>
                    <div class="gathalast">ගළො එසො ඉති ඤත්වා මුතීමා 
                        <span class="note">(මතීමා (ස්‍යා. ක.))</span>, එකො චරෙ ඛග්ගවිසාණකප්පො.
                    </div>
                </div>
                <div class="paragraph" para="62">
                    <span class="paranum">62</span>
                    <div class="gatha"> සන්දාලයිත්වාන 
                        <span class="note">(පදාලයිත්වාන (ක.))</span> සංයොජනානි, ජාලංව භෙත්වා සලිලම්බුචාරී;
                    </div>
                    <div class="gathalast">අග්ගීව දඩ්ඪං අනිවත්තමානො, එකො චරෙ ඛග්ගවිසාණකප්පො.</div>
                </div>
                <div class="paragraph" para="63">
                    <span class="paranum">63</span>
                    <div class="gatha"> ඔක්ඛිත්තචක්ඛූ 
                        <pb ed="M" n="0.0289"/> න ච පාදලොලො, ගුත්තින්ද්‍රියො රක්ඛිතමානසානො;
                    </div>
                    <div class="gathalast">අනවස්සුතො අපරිඩය්හමානො, එකො චරෙ ඛග්ගවිසාණකප්පො.</div>
                </div>
                <div class="paragraph" para="64">
                    <span class="paranum">64</span>
                    <div class="gatha"> ඔහාරයිත්වා 
                        <pb ed="V" n="0.0095"/> ගිහිබ්‍යඤ්ජනානි, සඤ්ඡන්නපත්තො 
                        <span class="note">(සඤ්ඡින්නපත්තො (ස්‍යා. පී.), පච්ඡින්නපත්තො (ක.))</span> යථා පාරිඡත්තො;
                    </div>
                    <div class="gathalast">කාසායවත්ථො 
                        <pb ed="P" n="0.0011"/> අභිනික්ඛමිත්වා, එකො චරෙ ඛග්ගවිසාණකප්පො.
                    </div>
                </div>
                <div class="paragraph" para="65">
                    <span class="paranum">65</span>
                    <div class="gatha"> රසෙසු ගෙධං අකරං අලොලො, අනඤ්ඤපොසී සපදානචාරී;</div>
                    <div class="gathalast">කුලෙ කුලෙ අප්පටිබද්ධචිත්තො 
                        <span class="note">(අප්පටිබන්ධචිත්තො (ක.))</span>, එකො චරෙ ඛග්ගවිසාණකප්පො.
                    </div>
                </div>
                <div class="paragraph" para="66">
                    <span class="paranum">66</span>
                    <div class="gatha"> පහාය 
                        <pb ed="T" n="0.0338"/> පඤ්චාවරණානි චෙතසො, උපක්කිලෙසෙ බ්‍යපනුජ්ජ සබ්බෙ;
                    </div>
                    <div class="gathalast">අනිස්සිතො ඡෙත්ව 
                        <span class="note">(ඡෙත්වා (ස්‍යා. පී. ක.))</span> සිනෙහදොසං 
                        <span class="note">(ස්නෙහදොසං (ක.))</span>, එකො චරෙ ඛග්ගවිසාණකප්පො.
                    </div>
                </div>
                <div class="paragraph" para="67">
                    <span class="paranum">67</span>
                    <div class="gatha"> විපිට්ඨිකත්වාන සුඛං දුඛඤ්ච, පුබ්බෙව ච සොමනස්සදොමනස්සං;</div>
                    <div class="gathalast">ලද්ධානුපෙක්ඛං සමථං විසුද්ධං, එකො චරෙ ඛග්ගවිසාණකප්පො.</div>
                </div>
                <div class="paragraph" para="68">
                    <span class="paranum">68</span>
                    <div class="gatha"> ආරද්ධවීරියො පරමත්ථපත්තියා, අලීනචිත්තො අකුසීතවුත්ති;</div>
                    <div class="gathalast">දළ්හනික්කමො ථාමබලූපපන්නො, එකො චරෙ ඛග්ගවිසාණකප්පො.</div>
                </div>
                <div class="paragraph" para="69">
                    <span class="paranum">69</span>
                    <div class="gatha"> පටිසල්ලානං ඣානමරිඤ්චමානො, ධම්මෙසු නිච්චං අනුධම්මචාරී;</div>
                    <div class="gathalast">ආදීනවං සම්මසිතා භවෙසු, එකො චරෙ ඛග්ගවිසාණකප්පො.</div>
                </div>
                <div class="paragraph" para="70">
                    <span class="paranum">70</span>
                    <div class="gatha"> තණ්හක්ඛයං 
                        <pb ed="M" n="0.0290"/> පත්ථයමප්පමත්තො, අනෙළමූගො 
                        <span class="note">(අනෙලමූගො (ස්‍යා. පී. ක.))</span> සුතවා සතීමා;
                    </div>
                    <div class="gathalast">සඞ්ඛාතධම්මො නියතො පධානවා, එකො චරෙ ඛග්ගවිසාණකප්පො.</div>
                </div>
                <div class="paragraph" para="71">
                    <span class="paranum">71</span>
                    <div class="gatha"> සීහොව 
                        <pb ed="P" n="0.0012"/>
                        <pb ed="T" n="0.0339"/> සද්දෙසු අසන්තසන්තො, වාතොව ජාලම්හි අසජ්ජමානො;
                    </div>
                    <div class="gathalast">පදුමංව තොයෙන අලිප්පමානො 
                        <span class="note">(අලිම්පමානො (සී. ස්‍යා. ක.))</span>, එකො චරෙ ඛග්ගවිසාණකප්පො.
                    </div>
                </div>
                <div class="paragraph" para="72">
                    <span class="paranum">72</span>
                    <div class="gatha"> සීහො යථා දාඨබලී පසය්හ, රාජා මිගානං අභිභුය්‍ය චාරී;</div>
                    <div class="gathalast">සෙවෙථ පන්තානි සෙනාසනානි, එකො චරෙ ඛග්ගවිසාණකප්පො.</div>
                </div>
                <div class="paragraph" para="73">
                    <span class="paranum">73</span>
                    <div class="gatha"> මෙත්තං උපෙක්ඛං කරුණං විමුත්තිං, ආසෙවමානො මුදිතඤ්ච කාලෙ;</div>
                    <div class="gathalast">සබ්බෙන ලොකෙන අවිරුජ්ඣමානො, එකො චරෙ ඛග්ගවිසාණකප්පො.</div>
                </div>
                <div class="paragraph" para="74">
                    <span class="paranum">74</span>
                    <div class="gatha"> රාගඤ්ච 
                        <pb ed="V" n="0.0096"/> දොසඤ්ච පහාය මොහං, සන්දාලයිත්වාන සංයොජනානි;
                    </div>
                    <div class="gathalast">අසන්තසං ජීවිතසඞ්ඛයම්හි, එකො චරෙ ඛග්ගවිසාණකප්පො.</div>
                </div>
                <div class="paragraph" para="75">
                    <span class="paranum">75</span>
                    <div class="gatha"> භජන්ති සෙවන්ති ච කාරණත්ථා, නික්කාරණා දුල්ලභා අජ්ජ මිත්තා;</div>
                    <div class="gathalast">අත්තට්ඨපඤ්ඤා අසුචී මනුස්සා, එකො චරෙ ඛග්ගවිසාණකප්පො.</div>
                </div>
            </div>
            <div class="centre ct_sutta ending">ඛග්ගවිසාණසුත්තං තතියං නිට්ඨිතං.</div>
        </div>
        <div class="subhead ct_sutta" node-id="41104">
            <span class="subhead ct_sutta">4. කසිභාරද්වාජසුත්තං</span>
            <div class="subhead-contents">
                <div class="paragraph" para="">
                    <div class="bodytext">එවං 
                        <pb ed="M" n="0.0291"/>
                        <pb ed="T" n="0.0340"/> මෙ සුතං - එකං සමයං භගවා මගධෙසු විහරති දක්ඛිණාගිරිස්මිං 
                        <pb ed="P" n="0.0013"/>
                        <span class="note">(දක්ඛිණගිරිස්මිං (ක.))</span> එකනාළායං බ්‍රාහ්මණගාමෙ. තෙන ඛො පන සමයෙන කසිභාරද්වාජස්ස බ්‍රාහ්මණස්ස පඤ්චමත්තානි නඞ්ගලසතානි පයුත්තානි හොන්ති වප්පකාලෙ. අථ ඛො භගවා පුබ්බණ්හසමයං නිවාසෙත්වා පත්තචීවරමාදාය යෙන කසිභාරද්වාජස්ස බ්‍රාහ්මණස්ස කම්මන්තො තෙනුපසඞ්කමි. තෙන ඛො පන සමයෙන කසිභාරද්වාජස්ස බ්‍රාහ්මණස්ස පරිවෙසනා වත්තති. අථ ඛො භගවා යෙන පරිවෙසනා තෙනුපසඞ්කමි; උපසඞ්කමිත්වා එකමන්තං අට්ඨාසි.
                    </div>
                    <div class="bodytext">අද්දසා ඛො කසිභාරද්වාජො බ්‍රාහ්මණො භගවන්තං පිණ්ඩාය ඨිතං. දිස්වාන භගවන්තං එතදවොච - ‘‘අහං ඛො, සමණ, කසාමි ච වපාමි ච; කසිත්වා ච වපිත්වා ච භුඤ්ජාමි. ත්වම්පි, සමණ, කසස්සු ච වපස්සු ච; කසිත්වා ච වපිත්වා ච භුඤ්ජස්සූ’’ති.</div>
                    <div class="bodytext">‘‘අහම්පි ඛො, බ්‍රාහ්මණ, කසාමි ච වපාමි ච; කසිත්වා ච වපිත්වා ච භුඤ්ජාමී’’ති. ‘‘න ඛො පන මයං 
                        <span class="note">(න ඛො පන සමණ (ස්‍යා.))</span> පස්සාම භොතො ගොතමස්ස යුගං වා නඞ්ගලං වා ඵාලං වා පාචනං වා බලිබද්දෙ 
                        <span class="note">(බලිවද්දෙ (සී. පී.), බලීබද්දෙ (?))</span> වා. අථ ච පන භවං ගොතමො එවමාහ - ‘අහම්පි ඛො, බ්‍රාහ්මණ, කසාමි ච වපාමි 
                        <pb ed="T" n="0.0341"/> ච; කසිත්වා ච වපිත්වා ච භුඤ්ජාමී’’’ති.
                    </div>
                    <div class="bodytext">අථ ඛො කසිභාරද්වාජො බ්‍රාහ්මණො භගවන්තං ගාථාය අජ්ඣභාසි -</div>
                </div>
                <div class="paragraph" para="76">
                    <span class="paranum">76</span>
                    <div class="gatha"> ‘‘කස්සකො 
                        <pb ed="V" n="0.0097"/> පටිජානාසි, න ච පස්සාම තෙ කසිං;
                    </div>
                    <div class="gathalast">කසිං නො පුච්ඡිතො බ්‍රූහි, යථා ජානෙමු තෙ කසිං’’.</div>
                </div>
                <div class="paragraph" para="77">
                    <span class="paranum">77</span>
                    <div class="gatha"> ‘‘සද්ධා බීජං තපො වුට්ඨි, පඤ්ඤා මෙ යුගනඞ්ගලං;</div>
                    <div class="gathalast">හිරී ඊසා මනො යොත්තං, සති මෙ ඵාලපාචනං.</div>
                </div>
                <div class="paragraph" para="78">
                    <span class="paranum">78</span>
                    <div class="gatha"> ‘‘කායගුත්තො 
                        <pb ed="P" n="0.0014"/> වචීගුත්තො, ආහාරෙ උදරෙ යතො;
                    </div>
                    <div class="gathalast">සච්චං කරොමි නිද්දානං, සොරච්චං මෙ පමොචනං.</div>
                </div>
                <div class="paragraph" para="79">
                    <span class="paranum">79</span>
                    <div class="gatha"> ‘‘වීරියං මෙ ධුරධොරය්හං, යොගක්ඛෙමාධිවාහනං;</div>
                    <div class="gathalast">ගච්ඡති අනිවත්තන්තං, යත්ථ ගන්ත්වා න සොචති.</div>
                </div>
                <div class="paragraph" para="80">
                    <span class="paranum">80</span>
                    <div class="gatha"> ‘‘එවමෙසා 
                        <pb ed="M" n="0.0292"/> කසී කට්ඨා, සා හොති අමතප්ඵලා;
                    </div>
                    <div class="gathalast">එතං කසිං කසිත්වාන, සබ්බදුක්ඛා පමුච්චතී’’ති.</div>
                </div>
                <div class="paragraph" para="">
                    <div class="bodytext">අථ ඛො කසිභාරද්වාජො බ්‍රාහ්මණො මහතියා කංසපාතියා පායසං 
                        <span class="note">(පායාසං (සබ්බත්ථ))</span> වඩ්ඪෙත්වා භගවතො උපනාමෙසි - ‘‘භුඤ්ජතු භවං ගොතමො පායසං. කස්සකො භවං; යං හි භවං ගොතමො අමතප්ඵලං 
                        <span class="note">(අමතප්ඵලම්පි (සං. නි. 1.197))</span> කසිං කසතී’’ති.
                    </div>
                </div>
                <div class="paragraph" para="81">
                    <span class="paranum">81</span>
                    <div class="gatha"> ‘‘ගාථාභිගීතං මෙ අභොජනෙය්‍යං, සම්පස්සතං බ්‍රාහ්මණ නෙස ධම්මො;</div>
                    <div class="gathalast">ගාථාභිගීතං පනුදන්ති බුද්ධා, ධම්මෙ සතී බ්‍රාහ්මණ වුත්තිරෙසා.</div>
                </div>
                <div class="paragraph" para="82">
                    <span class="paranum">82</span>
                    <div class="gatha"> ‘‘අඤ්ඤෙන 
                        <pb ed="T" n="0.0342"/> ච කෙවලිනං මහෙසිං, ඛීණාසවං කුක්කුච්චවූපසන්තං;
                    </div>
                    <div class="gathalast">අන්නෙන පානෙන උපට්ඨහස්සු, ඛෙත්තං හි තං පුඤ්ඤපෙක්ඛස්ස හොතී’’ති.</div>
                </div>
                <div class="paragraph" para="">
                    <div class="bodytext">‘‘අථ 
                        <pb ed="P" n="0.0015"/> කස්ස චාහං, භො ගොතම, ඉමං පායසං දම්මී’’ති? ‘‘න ඛ්වාහං තං, බ්‍රාහ්මණ, පස්සාමි සදෙවකෙ ලොකෙ සමාරකෙ සබ්‍රහ්මකෙ සස්සමණබ්‍රාහ්මණියා පජාය සදෙවමනුස්සාය, යස්ස සො පායසො භුත්තො සම්මා පරිණාමං ගච්ඡෙය්‍ය, අඤ්ඤත්‍ර තථාගතස්ස වා තථාගතසාවකස්ස වා. තෙන හි ත්වං, බ්‍රාහ්මණ, තං පායසං අප්පහරිතෙ වා ඡඩ්ඩෙහි අප්පාණකෙ වා උදකෙ ඔපිලාපෙහී’’ති.
                    </div>
                    <div class="bodytext">අථ 
                        <pb ed="V" n="0.0098"/> ඛො කසිභාරද්වාජො බ්‍රාහ්මණො තං පායසං අප්පාණකෙ උදකෙ ඔපිලාපෙසි. අථ ඛො සො පායසො උදකෙ පක්ඛිත්තො චිච්චිටායති චිටිචිටායති සන්ධූපායති සම්පධූපායති 
                        <span class="note">(සන්ධූමායති සම්පධූමායති (ස්‍යා.))</span>. සෙය්‍යථාපි නාම ඵාලො දිවසං සන්තත්තො 
                        <span class="note">(දිවසසන්තත්තො (සී. ස්‍යා. කං. පී.))</span> උදකෙ පක්ඛිත්තො චිච්චිටායති චිටිචිටායති සන්ධූපායති සම්පධූපායති; එවමෙව සො පායසො උදකෙ පක්ඛිත්තො චිච්චිටායති චිටිචිටායති සන්ධූපායති සම්පධූපායති.
                    </div>
                    <div class="bodytext">අථ ඛො කසිභාරද්වාජො බ්‍රාහ්මණො සංවිග්ගො ලොමහට්ඨජාතො යෙන භගවා තෙනුපසඞ්කමි; උපසඞ්කමිත්වා භගවතො පාදෙසු සිරසා නිපතිත්වා 
                        <pb ed="M" n="0.0293"/> භගවන්තං එතදවොච - ‘‘අභික්කන්තං, භො ගොතම, අභික්කන්තං 
                        <pb ed="T" n="0.0343"/>, භො ගොතම! සෙය්‍යථාපි, භො ගොතම, නික්කුජ්ජිතං වා උක්කුජ්ජෙය්‍ය, පටිච්ඡන්නං වා විවරෙය්‍ය, මූළ්හස්ස වා මග්ගං ආචික්ඛෙය්‍ය, අන්ධකාරෙ වා තෙලපජ්ජොතං ධාරෙය්‍ය, චක්ඛුමන්තො රූපානි දක්ඛන්තීති 
                        <span class="note">(දක්ඛින්තීති (සී. ස්‍යා. කං. පී.))</span>; එවමෙවං භොතා ගොතමෙන අනෙකපරියායෙන ධම්මො පකාසිතො. එසාහං භවන්තං ගොතමං සරණං ගච්ඡාමි 
                        <pb ed="P" n="0.0016"/> ධම්මඤ්ච භික්ඛුසඞ්ඝඤ්ච, ලභෙය්‍යාහං භොතො ගොතමස්ස සන්තිකෙ පබ්බජ්ජං, ලභෙය්‍යං උපසම්පද’’න්ති.
                    </div>
                    <div class="bodytext">අලත්ථ ඛො කසිභාරද්වාජො බ්‍රාහ්මණො භගවතො සන්තිකෙ පබ්බජ්ජං, අලත්ථ උපසම්පදං. අචිරූපසම්පන්නො ඛො පනායස්මා භාරද්වාජො එකො වූපකට්ඨො අප්පමත්තො ආතාපී පහිතත්තො විහරන්තො නචිරස්සෙව - යස්සත්ථාය කුලපුත්තා සම්මදෙව අගාරස්මා අනගාරියං පබ්බජන්ති, තදනුත්තරං - බ්‍රහ්මචරියපරියොසානං දිට්ඨෙව ධම්මෙ සයං අභිඤ්ඤා සච්ඡිකත්වා උපසම්පජ්ජ විහාසි. ‘‘ඛීණා ජාති, වුසිතං බ්‍රහ්මචරියං, කතං කරණීයං, නාපරං ඉත්ථත්තායා’’ති අබ්භඤ්ඤාසි. අඤ්ඤතරො ච 
                        <span class="note">(අඤ්ඤතරො ච ඛො (සී. පී.), අඤ්ඤතරො ඛො (ස්‍යා. කං. ක.))</span> පනායස්මා භාරද්වාජො අරහතං අහොසීති.
                    </div>
                </div>
            </div>
            <div class="centre ct_sutta ending">කසිභාරද්වාජසුත්තං චතුත්ථං නිට්ඨිතං.</div>
        </div>
        <div class="subhead ct_sutta" node-id="41105">
            <span class="subhead ct_sutta">5. චුන්දසුත්තං</span>
            <div class="subhead-contents">
                <div class="paragraph" para="83">
                    <span class="paranum">83</span>
                    <div class="gatha"> ‘‘පුච්ඡාමි 
                        <pb ed="T" n="0.0344"/> මුනිං පහූතපඤ්ඤං, (ඉති චුන්දො කම්මාරපුත්තො)
                    </div>
                    <div class="gatha">බුද්ධං ධම්මස්සාමිං වීතතණ්හං;</div>
                    <div class="gathalast">ද්විපදුත්තමං 
                        <span class="note">(දිපදුත්තමං (සී. ස්‍යා. කං. පී.))</span> සාරථීනං පවරං, කති ලොකෙ සමණා තදිඞ්ඝ බ්‍රූහි’’.
                    </div>
                </div>
                <div class="paragraph" para="84">
                    <span class="paranum">84</span>
                    <div class="gatha"> ‘‘චතුරො 
                        <pb ed="V" n="0.0099"/> සමණා න පඤ්චමත්ථි, (චුන්දාති භගවා)
                    </div>
                    <div class="gatha">තෙ 
                        <pb ed="P" n="0.0017"/> තෙ ආවිකරොමි සක්ඛිපුට්ඨො;
                    </div>
                    <div class="gathalast">මග්ගජිනො මග්ගදෙසකො ච, මග්ගෙ ජීවති යො ච මග්ගදූසී’’.</div>
                </div>
                <div class="paragraph" para="85">
                    <span class="paranum">85</span>
                    <div class="gatha"> ‘‘කං 
                        <pb ed="M" n="0.0294"/> මග්ගජිනං වදන්ති බුද්ධා, (ඉති චුන්දො කම්මාරපුත්තො)
                    </div>
                    <div class="gatha">මග්ගක්ඛායී කථං අතුල්‍යො හොති;</div>
                    <div class="gathalast">මග්ගෙ ජීවති මෙ බ්‍රූහි පුට්ඨො, අථ මෙ ආවිකරොහි මග්ගදූසිං’’ 
                        <span class="note">(මග්ගදූසී (ක.))</span>.
                    </div>
                </div>
                <div class="paragraph" para="86">
                    <span class="paranum">86</span>
                    <div class="gatha"> ‘‘යො තිණ්ණකථංකථො විසල්ලො, නිබ්බානාභිරතො අනානුගිද්ධො;</div>
                    <div class="gathalast">ලොකස්ස සදෙවකස්ස නෙතා, තාදිං මග්ගජිනං වදන්ති බුද්ධා.</div>
                </div>
                <div class="paragraph" para="87">
                    <span class="paranum">87</span>
                    <div class="gatha"> ‘‘පරමං පරමන්ති යොධ ඤත්වා, අක්ඛාති 
                        <pb ed="T" n="0.0345"/> විභජතෙ ඉධෙව ධම්මං;
                    </div>
                    <div class="gatha">තං කඞ්ඛඡිදං මුනිං අනෙජං, දුතියං භික්ඛුනමාහු මග්ගදෙසිං.</div>
                </div>
                <div class="paragraph" para="88">
                    <span class="paranum">88</span>
                    <div class="gatha"> ‘‘යො ධම්මපදෙ සුදෙසිතෙ, මග්ගෙ ජීවති සඤ්ඤතො සතීමා;</div>
                    <div class="gatha">අනවජ්ජපදානි සෙවමානො, තතියං භික්ඛුනමාහු මග්ගජීවිං.</div>
                </div>
                <div class="paragraph" para="89">
                    <span class="paranum">89</span>
                    <div class="gatha"> ‘‘ඡදනං කත්වාන සුබ්බතානං, පක්ඛන්දී කුලදූසකො පගබ්භො;</div>
                    <div class="gathalast">මායාවී අසඤ්ඤතො පලාපො, පතිරූපෙන චරං ස මග්ගදූසී.</div>
                </div>
                <div class="paragraph" para="90">
                    <span class="paranum">90</span>
                    <div class="gatha"> ‘‘එතෙ ච පටිවිජ්ඣි යො ගහට්ඨො, සුතවා අරියසාවකො සපඤ්ඤො;</div>
                    <div class="gatha">සබ්බෙ 
                        <pb ed="P" n="0.0018"/> නෙතාදිසාති 
                        <span class="note">(සබ්බෙ නෙ තාදිසාති (සී. ස්‍යා. පී.))</span> ඤත්වා, ඉති දිස්වා න හාපෙති තස්ස සද්ධා;
                    </div>
                    <div class="gathalast">කථං හි දුට්ඨෙන අසම්පදුට්ඨං, සුද්ධං අසුද්ධෙන සමං කරෙය්‍යා’’ති.</div>
                </div>
            </div>
            <div class="centre ct_sutta ending">චුන්දසුත්තං පඤ්චමං නිට්ඨිතං.</div>
        </div>
        <div class="subhead ct_sutta" node-id="41106">
            <span class="subhead ct_sutta">6. පරාභවසුත්තං</span>
            <div class="subhead-contents">
                <div class="paragraph" para="">
                    <div class="bodytext">එවං 
                        <pb ed="M" n="0.0295"/>
                        <pb ed="V" n="0.0100"/>
                        <pb ed="T" n="0.0346"/> මෙ සුතං - එකං සමයං භගවා සාවත්ථියං විහරති ජෙතවනෙ අනාථපිණ්ඩිකස්ස ආරාමෙ. අථ ඛො අඤ්ඤතරා දෙවතා අභික්කන්තාය රත්තියා අභික්කන්තවණ්ණා කෙවලකප්පං ජෙතවනං ඔභාසෙත්වා යෙන භගවා තෙනුපසඞ්කමි; උපසඞ්කමිත්වා භගවන්තං අභිවාදෙත්වා එකමන්තං අට්ඨාසි. එකමන්තං ඨිතා ඛො සා දෙවතා භගවන්තං ගාථාය අජ්ඣභාසි -
                    </div>
                </div>
                <div class="paragraph" para="91">
                    <span class="paranum">91</span>
                    <div class="gatha"> ‘‘පරාභවන්තං පුරිසං, මයං පුච්ඡාම ගොතම 
                        <span class="note">(ගොතමං (සී. ස්‍යා.))</span>;
                    </div>
                    <div class="gathalast">භගවන්තං 
                        <span class="note">(භවන්තං (ස්‍යා. ක.))</span> පුට්ඨුමාගම්ම, කිං පරාභවතො මුඛං’’.
                    </div>
                </div>
                <div class="paragraph" para="92">
                    <span class="paranum">92</span>
                    <div class="gatha"> ‘‘සුවිජානො භවං හොති, සුවිජානො 
                        <span class="note">(දුවිජානො (ස්‍යා. ක.))</span> පරාභවො;
                    </div>
                    <div class="gathalast">ධම්මකාමො භවං හොති, ධම්මදෙස්සී පරාභවො’’.</div>
                </div>
                <div class="paragraph" para="93">
                    <span class="paranum">93</span>
                    <div class="gatha"> ‘‘ඉති හෙතං විජානාම, පඨමො සො පරාභවො;</div>
                    <div class="gathalast">දුතියං භගවා බ්‍රූහි, කිං පරාභවතො මුඛං’’.</div>
                </div>
                <div class="paragraph" para="94">
                    <span class="paranum">94</span>
                    <div class="gatha"> ‘‘අසන්තස්ස පියා හොන්ති, සන්තෙ න කුරුතෙ පියං;</div>
                    <div class="gathalast">අසතං ධම්මං රොචෙති, තං පරාභවතො මුඛං’’.</div>
                </div>
                <div class="paragraph" para="95">
                    <span class="paranum">95</span>
                    <div class="gatha"> ‘‘ඉති හෙතං විජානාම, දුතියො සො පරාභවො;</div>
                    <div class="gathalast">තතියං භගවා බ්‍රූහි, කිං පරාභවතො මුඛං’’.</div>
                </div>
                <div class="paragraph" para="96">
                    <span class="paranum">96</span>
                    <div class="gatha"> ‘‘නිද්දාසීලී 
                        <pb ed="P" n="0.0019"/> සභාසීලී, අනුට්ඨාතා ච යො නරො;
                    </div>
                    <div class="gathalast">අලසො කොධපඤ්ඤාණො, තං පරාභවතො මුඛං’’.</div>
                </div>
                <div class="paragraph" para="97">
                    <span class="paranum">97</span>
                    <div class="gatha"> ‘‘ඉති 
                        <pb ed="T" n="0.0347"/> හෙතං විජානාම, තතියො සො පරාභවො;
                    </div>
                    <div class="gathalast">චතුත්ථං භගවා බ්‍රූහි, කිං පරාභවතො මුඛං’’.</div>
                </div>
                <div class="paragraph" para="98">
                    <span class="paranum">98</span>
                    <div class="gatha"> ‘‘යො 
                        <pb ed="V" n="0.0101"/> මාතරං 
                        <span class="note">(යො මාතරං වා (සී. ස්‍යා. කං. පී.))</span> පිතරං වා, ජිණ්ණකං ගතයොබ්බනං;
                    </div>
                    <div class="gathalast">පහු සන්තො න භරති, තං පරාභවතො මුඛං’’.</div>
                </div>
                <div class="paragraph" para="99">
                    <span class="paranum">99</span>
                    <div class="gatha"> ‘‘ඉති හෙතං විජානාම, චතුත්ථො සො පරාභවො;</div>
                    <div class="gathalast">පඤ්චමං භගවා බ්‍රූහි, කිං පරාභවතො මුඛං’’.</div>
                </div>
                <div class="paragraph" para="100">
                    <span class="paranum">100</span>
                    <div class="gatha"> ‘‘යො බ්‍රාහ්මණං 
                        <span class="note">(යො බ්‍රාහ්මණං වා (සී. ස්‍යා. කං. පී.))</span> සමණං වා, අඤ්ඤං වාපි වනිබ්බකං;
                    </div>
                    <div class="gathalast">මුසාවාදෙන වඤ්චෙති, තං පරාභවතො මුඛං’’.</div>
                </div>
                <div class="paragraph" para="101">
                    <span class="paranum">101</span>
                    <div class="gatha"> ‘‘ඉති 
                        <pb ed="M" n="0.0296"/> හෙතං විජානාම, පඤ්චමො සො පරාභවො;
                    </div>
                    <div class="gathalast">ඡට්ඨමං භගවා බ්‍රූහි, කිං පරාභවතො මුඛං’’.</div>
                </div>
                <div class="paragraph" para="102">
                    <span class="paranum">102</span>
                    <div class="gatha"> ‘‘පහූතවිත්තො පුරිසො, සහිරඤ්ඤො සභොජනො;</div>
                    <div class="gathalast">එකො භුඤ්ජති සාදූනි, තං පරාභවතො මුඛං’’.</div>
                </div>
                <div class="paragraph" para="103">
                    <span class="paranum">103</span>
                    <div class="gatha"> ‘‘ඉති හෙතං විජානාම, ඡට්ඨමො සො පරාභවො;</div>
                    <div class="gathalast">සත්තමං භගවා බ්‍රූහි, කිං පරාභවතො මුඛං’’.</div>
                </div>
                <div class="paragraph" para="104">
                    <span class="paranum">104</span>
                    <div class="gatha"> ‘‘ජාතිත්ථද්ධො ධනත්ථද්ධො, ගොත්තත්ථද්ධො ච යො නරො;</div>
                    <div class="gathalast">සඤ්ඤාතිං අතිමඤ්ඤෙති, තං පරාභවතො මුඛං’’.</div>
                </div>
                <div class="paragraph" para="105">
                    <span class="paranum">105</span>
                    <div class="gatha"> ‘‘ඉති හෙතං විජානාම, සත්තමො සො පරාභවො;</div>
                    <div class="gathalast">අට්ඨමං භගවා බ්‍රූහි, කිං පරාභවතො මුඛං’’.</div>
                </div>
                <div class="paragraph" para="106">
                    <span class="paranum">106</span>
                    <div class="gatha"> ‘‘ඉත්ථිධුත්තො සුරාධුත්තො, අක්ඛධුත්තො ච යො නරො;</div>
                    <div class="gathalast">ලද්ධං ලද්ධං විනාසෙති, තං පරාභවතො මුඛං’’.</div>
                </div>
                <div class="paragraph" para="107">
                    <span class="paranum">107</span>
                    <div class="gatha"> ‘‘ඉති 
                        <pb ed="P" n="0.0020"/>
                        <pb ed="T" n="0.0348"/> හෙතං විජානාම, අට්ඨමො සො පරාභවො;
                    </div>
                    <div class="gathalast">නවමං භගවා බ්‍රූහි, කිං පරාභවතො මුඛං’’.</div>
                </div>
                <div class="paragraph" para="108">
                    <span class="paranum">108</span>
                    <div class="gatha"> ‘‘සෙහි 
                        <pb ed="V" n="0.0102"/> දාරෙහි අසන්තුට්ඨො 
                        <span class="note">(දාරෙහ්‍යසන්තුට්ඨො (ක.))</span>, වෙසියාසු පදුස්සති 
                        <span class="note">(පදිස්සති (සී.))</span>;
                    </div>
                    <div class="gathalast">දුස්සති 
                        <span class="note">(දිස්සති (සී. පී.))</span> පරදාරෙසු, තං පරාභවතො මුඛං’’.
                    </div>
                </div>
                <div class="paragraph" para="109">
                    <span class="paranum">109</span>
                    <div class="gatha"> ‘‘ඉති හෙතං විජානාම, නවමො සො පරාභවො;</div>
                    <div class="gathalast">දසමං භගවා බ්‍රූහි, කිං පරාභවතො මුඛං’’.</div>
                </div>
                <div class="paragraph" para="110">
                    <span class="paranum">110</span>
                    <div class="gatha"> ‘‘අතීතයොබ්බනො පොසො, ආනෙති තිම්බරුත්ථනිං;</div>
                    <div class="gathalast">තස්සා ඉස්සා න සුපති, තං පරාභවතො මුඛං’’.</div>
                </div>
                <div class="paragraph" para="111">
                    <span class="paranum">111</span>
                    <div class="gatha"> ‘‘ඉති හෙතං විජානාම, දසමො සො පරාභවො;</div>
                    <div class="gathalast">එකාදසමං භගවා බ්‍රූහි, කිං පරාභවතො මුඛං’’.</div>
                </div>
                <div class="paragraph" para="112">
                    <span class="paranum">112</span>
                    <div class="gatha"> ‘‘ඉත්ථිං සොණ්ඩිං විකිරණිං, පුරිසං වාපි තාදිසං;</div>
                    <div class="gathalast">ඉස්සරියස්මිං ඨපෙති 
                        <span class="note">(ඨාපෙති (සී. පී.), ථපෙති (ක.))</span>, තං පරාභවතො මුඛං’’.
                    </div>
                </div>
                <div class="paragraph" para="113">
                    <span class="paranum">113</span>
                    <div class="gatha"> ‘‘ඉති 
                        <pb ed="M" n="0.0297"/> හෙතං විජානාම, එකාදසමො සො පරාභවො;
                    </div>
                    <div class="gathalast">ද්වාදසමං භගවා බ්‍රූහි, කිං පරාභවතො මුඛං’’.</div>
                </div>
                <div class="paragraph" para="114">
                    <span class="paranum">114</span>
                    <div class="gatha"> ‘‘අප්පභොගො මහාතණ්හො, ඛත්තියෙ ජායතෙ කුලෙ;</div>
                    <div class="gathalast">සො ච රජ්ජං පත්ථයති, තං පරාභවතො මුඛං’’.</div>
                </div>
                <div class="paragraph" para="115">
                    <span class="paranum">115</span>
                    <div class="gatha"> ‘‘එතෙ පරාභවෙ ලොකෙ, පණ්ඩිතො සමවෙක්ඛිය;</div>
                    <div class="gathalast">අරියො දස්සනසම්පන්නො, ස ලොකං භජතෙ සිව’’න්ති.</div>
                </div>
            </div>
            <div class="centre ct_sutta ending">පරාභවසුත්තං ඡට්ඨං නිට්ඨිතං.</div>
        </div>
        <div class="subhead ct_sutta" node-id="41107">
            <span class="subhead ct_sutta">7. වසලසුත්තං</span>
            <div class="subhead-contents">
                <div class="paragraph" para="">
                    <div class="bodytext">එවං 
                        <pb ed="V" n="0.0103"/>
                        <pb ed="P" n="0.0021"/>
                        <pb ed="T" n="0.0349"/> මෙ සුතං - එකං සමයං භගවා සාවත්ථියං විහරති ජෙතවනෙ අනාථපිණ්ඩිකස්ස ආරාමෙ. අථ ඛො භගවා පුබ්බණ්හසමයං නිවාසෙත්වා පත්තචීවරමාදාය සාවත්ථිං පිණ්ඩාය පාවිසි. තෙන ඛො පන සමයෙන අග්ගිකභාරද්වාජස්ස බ්‍රාහ්මණස්ස නිවෙසනෙ අග්ගි පජ්ජලිතො හොති ආහුති පග්ගහිතා. අථ ඛො භගවා සාවත්ථියං සපදානං පිණ්ඩාය චරමානො යෙන අග්ගිකභාරද්වාජස්ස බ්‍රාහ්මණස්ස නිවෙසනං තෙනුපසඞ්කමි.
                    </div>
                    <div class="bodytext">අද්දසා ඛො අග්ගිකභාරද්වාජො බ්‍රාහ්මණො භගවන්තං දූරතොව ආගච්ඡන්තං. දිස්වාන භගවන්තං එතදවොච - ‘‘තත්‍රෙව 
                        <span class="note">(අත්‍රෙව (ස්‍යා. ක.))</span>, මුණ්ඩක; තත්‍රෙව, සමණක; තත්‍රෙව, වසලක තිට්ඨාහී’’ති.
                    </div>
                    <div class="bodytext">එවං වුත්තෙ, භගවා අග්ගිකභාරද්වාජං බ්‍රාහ්මණං එතදවොච - ‘‘ජානාසි පන ත්වං, බ්‍රාහ්මණ, වසලං වා වසලකරණෙ වා ධම්මෙ’’ති? ‘‘න ඛ්වාහං, භො ගොතම, ජානාමි වසලං වා වසලකරණෙ වා ධම්මෙ; සාධු මෙ භවං ගොතමො තථා ධම්මං දෙසෙතු, යථාහං ජානෙය්‍යං වසලං වා වසලකරණෙ වා ධම්මෙ’’ති. ‘‘තෙන හි, බ්‍රාහ්මණ, සුණාහි, සාධුකං මනසි කරොහි; භාසිස්සාමී’’ති. ‘‘එවං, භො’’ති ඛො අග්ගිකභාරද්වාජො බ්‍රාහ්මණො භගවතො පච්චස්සොසි. භගවා එතදවොච -</div>
                </div>
                <div class="paragraph" para="116">
                    <span class="paranum">116</span>
                    <div class="gatha"> ‘‘කොධනො 
                        <pb ed="M" n="0.0298"/> උපනාහී ච, පාපමක්ඛී ච යො නරො;
                    </div>
                    <div class="gathalast">විපන්නදිට්ඨි 
                        <pb ed="T" n="0.0350"/> මායාවී, තං ජඤ්ඤා වසලො ඉති.
                    </div>
                </div>
                <div class="paragraph" para="117">
                    <span class="paranum">117</span>
                    <div class="gatha"> ‘‘එකජං වා ද්විජං 
                        <span class="note">(දිජං (පී.))</span> වාපි, යොධ පාණං විහිංසති;
                    </div>
                    <div class="gathalast">යස්ස පාණෙ දයා නත්ථි, තං ජඤ්ඤා වසලො ඉති.</div>
                </div>
                <div class="paragraph" para="118">
                    <span class="paranum">118</span>
                    <div class="gatha"> ‘‘යො 
                        <pb ed="P" n="0.0022"/> හන්ති පරිරුන්ධති 
                        <span class="note">(උපරුන්ධෙති (ස්‍යා.), උපරුන්ධති (ක.))</span>, ගාමානි නිගමානි ච;
                    </div>
                    <div class="gathalast">නිග්ගාහකො 
                        <span class="note">(නිග්ඝාතකො (?))</span> සමඤ්ඤාතො, තං ජඤ්ඤා වසලො ඉති.
                    </div>
                </div>
                <div class="paragraph" para="119">
                    <span class="paranum">119</span>
                    <div class="gatha"> ‘‘ගාමෙ වා යදි වා රඤ්ඤෙ, යං පරෙසං මමායිතං;</div>
                    <div class="gathalast">ථෙය්‍යා අදින්නමාදෙති 
                        <span class="note">(අදින්නං ආදියති (සී. පී.))</span>, තං ජඤ්ඤා වසලො ඉති.
                    </div>
                </div>
                <div class="paragraph" para="120">
                    <span class="paranum">120</span>
                    <div class="gatha"> ‘‘යො 
                        <pb ed="V" n="0.0104"/> හවෙ ඉණමාදාය, චුජ්ජමානො 
                        <span class="note">(භුඤ්ජමානො (?))</span> පලායති;
                    </div>
                    <div class="gathalast">න හි තෙ ඉණමත්ථීති, තං ජඤ්ඤා වසලො ඉති.</div>
                </div>
                <div class="paragraph" para="121">
                    <span class="paranum">121</span>
                    <div class="gatha"> ‘‘යො වෙ කිඤ්චික්ඛකම්‍යතා, පන්ථස්මිං වජන්තං ජනං;</div>
                    <div class="gathalast">හන්ත්වා කිඤ්චික්ඛමාදෙති, තං ජඤ්ඤා වසලො ඉති.</div>
                </div>
                <div class="paragraph" para="122">
                    <span class="paranum">122</span>
                    <div class="gatha"> ‘‘අත්තහෙතු පරහෙතු, ධනහෙතු ච 
                        <span class="note">(ධනහෙතු ව (ක.))</span> යො නරො;
                    </div>
                    <div class="gathalast">සක්ඛිපුට්ඨො මුසා බ්‍රූති, තං ජඤ්ඤා වසලො ඉති.</div>
                </div>
                <div class="paragraph" para="123">
                    <span class="paranum">123</span>
                    <div class="gatha"> ‘‘යො ඤාතීනං සඛීනං වා, දාරෙසු පටිදිස්සති;</div>
                    <div class="gathalast">සාහසා 
                        <span class="note">(සහසා (සී. ස්‍යා.))</span> සම්පියෙන වා, තං ජඤ්ඤා වසලො ඉති.
                    </div>
                </div>
                <div class="paragraph" para="124">
                    <span class="paranum">124</span>
                    <div class="gatha"> ‘‘යො මාතරං පිතරං වා, ජිණ්ණකං ගතයොබ්බනං;</div>
                    <div class="gathalast">පහු සන්තො න භරති, තං ජඤ්ඤා වසලො ඉති.</div>
                </div>
                <div class="paragraph" para="125">
                    <span class="paranum">125</span>
                    <div class="gatha"> ‘‘යො මාතරං පිතරං වා, භාතරං භගිනිං සසුං;</div>
                    <div class="gathalast">හන්ති රොසෙති වාචාය, තං ජඤ්ඤා වසලො ඉති.</div>
                </div>
                <div class="paragraph" para="126">
                    <span class="paranum">126</span>
                    <div class="gatha"> ‘‘යො අත්ථං පුච්ඡිතො සන්තො, අනත්ථමනුසාසති;</div>
                    <div class="gathalast">පටිච්ඡන්නෙන 
                        <pb ed="T" n="0.0351"/> මන්තෙති, තං ජඤ්ඤා වසලො ඉති.
                    </div>
                </div>
                <div class="paragraph" para="127">
                    <span class="paranum">127</span>
                    <div class="gatha"> ‘‘යො කත්වා පාපකං කම්මං, මා මං ජඤ්ඤාති ඉච්ඡති 
                        <span class="note">(විභ. 894 පස්සිතබ්බං)</span>;
                    </div>
                    <div class="gathalast">යො පටිච්ඡන්නකම්මන්තො, තං ජඤ්ඤා වසලො ඉති.</div>
                </div>
                <div class="paragraph" para="128">
                    <span class="paranum">128</span>
                    <div class="gatha"> ‘‘යො 
                        <pb ed="M" n="0.0299"/> වෙ පරකුලං ගන්ත්වා, භුත්වාන 
                        <span class="note">(සුත්වා ච (ස්‍යා. ක.))</span> සුචිභොජනං;
                    </div>
                    <div class="gathalast">ආගතං නප්පටිපූජෙති, තං ජඤ්ඤා වසලො ඉති.</div>
                </div>
                <div class="paragraph" para="129">
                    <span class="paranum">129</span>
                    <div class="gatha"> ‘‘යො බ්‍රාහ්මණං සමණං වා, අඤ්ඤං වාපි වනිබ්බකං;</div>
                    <div class="gathalast">මුසාවාදෙන වඤ්චෙති, තං ජඤ්ඤා වසලො ඉති.</div>
                </div>
                <div class="paragraph" para="130">
                    <span class="paranum">130</span>
                    <div class="gatha"> ‘‘යො 
                        <pb ed="V" n="0.0105"/>
                        <pb ed="P" n="0.0023"/> බ්‍රාහ්මණං සමණං වා, භත්තකාලෙ උපට්ඨිතෙ;
                    </div>
                    <div class="gathalast">රොසෙති වාචා න ච දෙති, තං ජඤ්ඤා වසලො ඉති.</div>
                </div>
                <div class="paragraph" para="131">
                    <span class="paranum">131</span>
                    <div class="gatha"> ‘‘අසතං යොධ පබ්‍රූති, මොහෙන පලිගුණ්ඨිතො;</div>
                    <div class="gathalast">කිඤ්චික්ඛං නිජිගීසානො 
                        <span class="note">(නිජිගිංසානො (සී. ස්‍යා. කං. පී.))</span>, තං ජඤ්ඤා වසලො ඉති.
                    </div>
                </div>
                <div class="paragraph" para="132">
                    <span class="paranum">132</span>
                    <div class="gatha"> ‘‘යො චත්තානං සමුක්කංසෙ, පරෙ ච මවජානාති 
                        <span class="note">(මවජානති (සී. ස්‍යා. පී.))</span>;
                    </div>
                    <div class="gathalast">නිහීනො සෙන මානෙන, තං ජඤ්ඤා වසලො ඉති.</div>
                </div>
                <div class="paragraph" para="133">
                    <span class="paranum">133</span>
                    <div class="gatha"> ‘‘රොසකො කදරියො ච, පාපිච්ඡො මච්ඡරී සඨො;</div>
                    <div class="gathalast">අහිරිකො අනොත්තප්පී, තං ජඤ්ඤා වසලො ඉති.</div>
                </div>
                <div class="paragraph" para="134">
                    <span class="paranum">134</span>
                    <div class="gatha"> ‘‘යො බුද්ධං පරිභාසති, අථ වා තස්ස සාවකං;</div>
                    <div class="gathalast">පරිබ්බාජං 
                        <span class="note">(පරිබ්බජං (ක.), පරිබ්බාජකං (ස්‍යා. කං.))</span> ගහට්ඨං වා, තං ජඤ්ඤා වසලො ඉති.
                    </div>
                </div>
                <div class="paragraph" para="135">
                    <span class="paranum">135</span>
                    <div class="gatha"> ‘‘යො වෙ අනරහං 
                        <span class="note">(අනරහා (සී. පී.))</span> සන්තො, අරහං පටිජානාති 
                        <span class="note">(පටිජානති (සී. ස්‍යා. පී.))</span>;
                    </div>
                    <div class="gathalast">චොරො සබ්‍රහ්මකෙ ලොකෙ, එසො ඛො වසලාධමො.</div>
                </div>
                <div class="paragraph" para="136">
                    <span class="paranum">136</span>
                    <div class="gatha"> ‘‘එතෙ ඛො වසලා වුත්තා, මයා යෙතෙ පකාසිතා;</div>
                    <div class="gatha">න 
                        <pb ed="T" n="0.0352"/> ජච්චා වසලො හොති, න ජච්චා හොති බ්‍රාහ්මණො;
                    </div>
                    <div class="gathalast">කම්මුනා 
                        <span class="note">(කම්මනා (සී. පී.))</span> වසලො හොති, කම්මුනා හොති බ්‍රාහ්මණො.
                    </div>
                </div>
                <div class="paragraph" para="137">
                    <span class="paranum">137</span>
                    <div class="gatha"> ‘‘තදමිනාපි ජානාථ, යථාමෙදං 
                        <span class="note">(යථාපෙදං (ක.))</span> නිදස්සනං;
                    </div>
                    <div class="gathalast">චණ්ඩාලපුත්තො සොපාකො 
                        <span class="note">(සපාකො (?))</span>, මාතඞ්ගො ඉති විස්සුතො.
                    </div>
                </div>
                <div class="paragraph" para="138">
                    <span class="paranum">138</span>
                    <div class="gatha"> ‘‘සො 
                        <pb ed="M" n="0.0300"/>
                        <pb ed="P" n="0.0024"/> යසං පරමං පත්තො 
                        <span class="note">(සො යසප්පරමප්පත්තො (ස්‍යා. ක.))</span>, මාතඞ්ගො යං සුදුල්ලභං;
                    </div>
                    <div class="gathalast">ආගච්ඡුං තස්සුපට්ඨානං, ඛත්තියා බ්‍රාහ්මණා බහූ.</div>
                </div>
                <div class="paragraph" para="139">
                    <span class="paranum">139</span>
                    <div class="gatha"> ‘‘දෙවයානං 
                        <pb ed="V" n="0.0106"/> අභිරුය්හ, විරජං සො මහාපථං;
                    </div>
                    <div class="gatha">කාමරාගං විරාජෙත්වා, බ්‍රහ්මලොකූපගො අහු;</div>
                    <div class="gathalast">න නං ජාති නිවාරෙසි, බ්‍රහ්මලොකූපපත්තියා.</div>
                </div>
                <div class="paragraph" para="140">
                    <span class="paranum">140</span>
                    <div class="gatha"> ‘‘අජ්ඣායකකුලෙ ජාතා, බ්‍රාහ්මණා මන්තබන්ධවා;</div>
                    <div class="gathalast">තෙ ච පාපෙසු කම්මෙසු, අභිණ්හමුපදිස්සරෙ.</div>
                </div>
                <div class="paragraph" para="141">
                    <span class="paranum">141</span>
                    <div class="gatha"> ‘‘දිට්ඨෙව ධම්මෙ ගාරය්හා, සම්පරායෙ ච දුග්ගති;</div>
                    <div class="gathalast">න නෙ ජාති නිවාරෙති, දුග්ගත්‍යා 
                        <span class="note">(දුග්ගච්චා (සී. ස්‍යා. කං. පී.))</span> ගරහාය වා.
                    </div>
                </div>
                <div class="paragraph" para="142">
                    <span class="paranum">142</span>
                    <div class="gatha"> ‘‘න ජච්චා වසලො හොති, න ජච්චා හොති බ්‍රාහ්මණො;</div>
                    <div class="gathalast">කම්මුනා වසලො හොති, කම්මුනා හොති බ්‍රාහ්මණො’’ති.</div>
                </div>
                <div class="paragraph" para="">
                    <div class="bodytext">එවං වුත්තෙ, අග්ගිකභාරද්වාජො බ්‍රාහ්මණො භගවන්තං එතදවොච - ‘‘අභික්කන්තං, භො ගොතම...පෙ.... 
                        <pb ed="T" n="0.0353"/>
                        <pb ed="P" n="0.0025"/> උපාසකං මං භවං ගොතමො ධාරෙතු අජ්ජතග්ගෙ පාණුපෙතං සරණං ගත’’න්ති.
                    </div>
                </div>
            </div>
            <div class="centre ct_sutta ending">වසලසුත්තං සත්තමං නිට්ඨිතං.</div>
        </div>
        <div class="subhead ct_sutta" node-id="41108">
            <span class="subhead ct_sutta">8. මෙත්තසුත්තං</span>
            <div class="subhead-contents">
                <div class="paragraph" para="143">
                    <span class="paranum">143</span>
                    <div class="gatha"> කරණීයමත්ථකුසලෙන, යන්ත සන්තං පදං අභිසමෙච්ච;</div>
                    <div class="gathalast">සක්කො උජූ ච සුහුජූ 
                        <span class="note">(සූජූ (සී.))</span> ච, සූවචො චස්ස මුදු අනතිමානී.
                    </div>
                </div>
                <div class="paragraph" para="144">
                    <span class="paranum">144</span>
                    <div class="gatha"> සන්තුස්සකො ච සුභරො ච, අප්පකිච්චො ච සල්ලහුකවුත්ති;</div>
                    <div class="gathalast">සන්තින්ද්‍රියො ච නිපකො ච, අප්පගබ්භො කුලෙස්වනනුගිද්ධො.</div>
                </div>
                <div class="paragraph" para="145">
                    <span class="paranum">145</span>
                    <div class="gatha"> න 
                        <pb ed="M" n="0.0301"/> ච ඛුද්දමාචරෙ කිඤ්චි, යෙන විඤ්ඤූ පරෙ උපවදෙය්‍යුං;
                    </div>
                    <div class="gathalast">සුඛිනො ව ඛෙමිනො හොන්තු, සබ්බසත්තා 
                        <span class="note">(සබ්බෙ සත්තා (සී. ස්‍යා.))</span> භවන්තු සුඛිතත්තා.
                    </div>
                </div>
                <div class="paragraph" para="146">
                    <span class="paranum">146</span>
                    <div class="gatha"> යෙ 
                        <pb ed="V" n="0.0107"/> කෙචි පාණභූතත්ථි, තසා 
                        <pb ed="T" n="0.0354"/> වා ථාවරා වනවසෙසා;
                    </div>
                    <div class="gathalast">දීඝා වා යෙ ව මහන්තා 
                        <span class="note">(මහන්ත (?))</span>, මජ්ඣිමා රස්සකා අණුකථූලා.
                    </div>
                </div>
                <div class="paragraph" para="147">
                    <span class="paranum">147</span>
                    <div class="gatha"> දිට්ඨා 
                        <pb ed="P" n="0.0026"/> වා යෙ ව අදිට්ඨා 
                        <span class="note">(අදිට්ඨ (?))</span>, යෙ ව 
                        <span class="note">(යෙ ච (සී. ස්‍යා. කං. පී.))</span> දූරෙ වසන්ති අවිදූරෙ;
                    </div>
                    <div class="gathalast">භූතා ව සම්භවෙසී ව 
                        <span class="note">(භූතා වා සම්භවෙසී වා (ස්‍යා. කං. පී. ක.))</span>, සබ්බසත්තා භවන්තු සුඛිතත්තා.
                    </div>
                </div>
                <div class="paragraph" para="148">
                    <span class="paranum">148</span>
                    <div class="gatha"> න පරො පරං නිකුබ්බෙථ, නාතිමඤ්ඤෙථ කත්ථචි න කඤ්චි 
                        <span class="note">(නං කඤ්චි (සී. පී.), නං කිඤ්චි (ස්‍යා.), න කිඤ්චි (ක.))</span>;
                    </div>
                    <div class="gathalast">බ්‍යාරොසනා පටිඝසඤ්ඤා, නාඤ්ඤමඤ්ඤස්ස දුක්ඛමිච්ඡෙය්‍ය.</div>
                </div>
                <div class="paragraph" para="149">
                    <span class="paranum">149</span>
                    <div class="gatha"> මාතා යථා නියං පුත්තමායුසා එකපුත්තමනුරක්ඛෙ;</div>
                    <div class="gathalast">එවම්පි සබ්බභූතෙසු, මානසං භාවයෙ අපරිමාණං.</div>
                </div>
                <div class="paragraph" para="150">
                    <span class="paranum">150</span>
                    <div class="gatha"> මෙත්තඤ්ච සබ්බලොකස්මි, මානසං භාවයෙ අපරිමාණං;</div>
                    <div class="gathalast">උද්ධං අධො ච තිරියඤ්ච, අසම්බාධං අවෙරමසපත්තං.</div>
                </div>
                <div class="paragraph" para="151">
                    <span class="paranum">151</span>
                    <div class="gatha"> තිට්ඨං 
                        <pb ed="M" n="0.0302"/> චරං නිසින්නො ව 
                        <span class="note">(වා (සී. ස්‍යා. කං. පී.))</span>, සයානො 
                        <pb ed="T" n="0.0355"/> යාවතාස්ස විතමිද්ධො 
                        <span class="note">(විගතමිද්දො (බහූසු))</span>;
                    </div>
                    <div class="gathalast">එතං සතිං අධිට්ඨෙය්‍ය, බ්‍රහ්මමෙතං විහාරමිධමාහු.</div>
                </div>
                <div class="paragraph" para="152">
                    <span class="paranum">152</span>
                    <div class="gatha"> දිට්ඨිඤ්ච අනුපග්ගම්ම, සීලවා දස්සනෙන සම්පන්නො;</div>
                    <div class="gathalast">කාමෙසු විනය 
                        <span class="note">(විනෙය්‍ය (සී. ස්‍යා. පී.))</span> ගෙධං, න හි ජාතුග්ගබ්භසෙය්‍ය පුනරෙතීති.
                    </div>
                </div>
            </div>
            <div class="centre ct_sutta ending">මෙත්තසුත්තං අට්ඨමං නිට්ඨිතං.</div>
        </div>
        <div class="subhead ct_sutta" node-id="41109">
            <span class="subhead ct_sutta">9. හෙමවතසුත්තං</span>
            <div class="subhead-contents">
                <div class="paragraph" para="153">
                    <span class="paranum">153</span>
                    <div class="gatha"> ‘‘අජ්ජ 
                        <pb ed="P" n="0.0027"/> පන්නරසො උපොසථො, (ඉති සාතාගිරො යක්ඛො)
                    </div>
                    <div class="gatha">දිබ්බා 
                        <span class="note">(දිබ්‍යා (සී. ස්‍යා. කං. පී.))</span> රත්ති උපට්ඨිතා;
                    </div>
                    <div class="gathalast">අනොමනාමං සත්ථාරං, හන්ද පස්සාම ගොතමං’’.</div>
                </div>
                <div class="paragraph" para="154">
                    <span class="paranum">154</span>
                    <div class="gatha"> ‘‘කච්චි 
                        <pb ed="V" n="0.0108"/> මනො සුපණිහිතො, (ඉති හෙමවතො යක්ඛො)
                    </div>
                    <div class="gatha">සබ්බභූතෙසු තාදිනො;</div>
                    <div class="gathalast">කච්චි ඉට්ඨෙ අනිට්ඨෙ ච, සඞ්කප්පස්ස වසීකතා’’.</div>
                </div>
                <div class="paragraph" para="155">
                    <span class="paranum">155</span>
                    <div class="gatha"> ‘‘මනො චස්ස සුපණිහිතො, (ඉති සාතාගිරො යක්ඛො)</div>
                    <div class="gatha">සබ්බභූතෙසු තාදිනො;</div>
                    <div class="gathalast">අථො ඉට්ඨෙ අනිට්ඨෙ ච, සඞ්කප්පස්ස වසීකතා’’.</div>
                </div>
                <div class="paragraph" para="156">
                    <span class="paranum">156</span>
                    <div class="gatha"> ‘‘කච්චි 
                        <pb ed="T" n="0.0356"/> අදින්නං නාදියති, (ඉති හෙමවතො යක්ඛො)
                    </div>
                    <div class="gatha">කච්චි පාණෙසු සඤ්ඤතො;</div>
                    <div class="gathalast">කච්චි ආරා පමාදම්හා, කච්චි ඣානං න රිඤ්චති’’.</div>
                </div>
                <div class="paragraph" para="157">
                    <span class="paranum">157</span>
                    <div class="gatha"> ‘‘න 
                        <pb ed="M" n="0.0303"/> සො අදින්නං ආදියති, (ඉති සාතාගිරො යක්ඛො)
                    </div>
                    <div class="gatha">අථො පාණෙසු සඤ්ඤතො;</div>
                    <div class="gathalast">අථො ආරා පමාදම්හා, බුද්ධො ඣානං න රිඤ්චති’’.</div>
                </div>
                <div class="paragraph" para="158">
                    <span class="paranum">158</span>
                    <div class="gatha"> ‘‘කච්චි මුසා න භණති, (ඉති හෙමවතො යක්ඛො)</div>
                    <div class="gatha">කච්චි න ඛීණබ්‍යප්පථො;</div>
                    <div class="gathalast">කච්චි 
                        <pb ed="P" n="0.0028"/> වෙභූතියං නාහ, කච්චි සම්ඵං න භාසති’’.
                    </div>
                </div>
                <div class="paragraph" para="159">
                    <span class="paranum">159</span>
                    <div class="gatha"> ‘‘මුසා ච සො න භණති, (ඉති සාතාගිරො යක්ඛො)</div>
                    <div class="gatha">අථො න ඛීණබ්‍යප්පථො;</div>
                    <div class="gathalast">අථො වෙභූතියං නාහ, මන්තා අත්ථං ච 
                        <span class="note">(අත්ථං සො (සී. පී. ක.))</span> භාසති’’.
                    </div>
                </div>
                <div class="paragraph" para="160">
                    <span class="paranum">160</span>
                    <div class="gatha"> ‘‘කච්චි න රජ්ජති කාමෙසු, (ඉති හෙමවතො යක්ඛො)</div>
                    <div class="gatha">කච්චි චිත්තං අනාවිලං;</div>
                    <div class="gathalast">කච්චි මොහං අතික්කන්තො, කච්චි ධම්මෙසු චක්ඛුමා’’.</div>
                </div>
                <div class="paragraph" para="161">
                    <span class="paranum">161</span>
                    <div class="gatha"> ‘‘න 
                        <pb ed="V" n="0.0109"/> සො රජ්ජති කාමෙසු, (ඉති සාතාගිරො යක්ඛො)
                    </div>
                    <div class="gatha">අථො චිත්තං අනාවිලං;</div>
                    <div class="gathalast">සබ්බමොහං අතික්කන්තො, බුද්ධො ධම්මෙසු චක්ඛුමා’’.</div>
                </div>
                <div class="paragraph" para="162">
                    <span class="paranum">162</span>
                    <div class="gatha"> ‘‘කච්චි විජ්ජාය සම්පන්නො, (ඉති හෙමවතො යක්ඛො )</div>
                    <div class="gatha">කච්චි සංසුද්ධචාරණො;</div>
                    <div class="gathalast">කච්චිස්ස 
                        <pb ed="T" n="0.0357"/> ආසවා ඛීණා, කච්චි නත්ථි පුනබ්භවො’’.
                    </div>
                </div>
                <div class="paragraph" para="163">
                    <span class="paranum">163</span>
                    <div class="gatha"> ‘‘විජ්ජාය 
                        <pb ed="P" n="0.0029"/> චෙව සම්පන්නො, (ඉති සාතාගිරො යක්ඛො)
                    </div>
                    <div class="gatha">අථො සංසුද්ධචාරණො;</div>
                    <div class="gathalast">සබ්බස්ස ආසවා ඛීණා, නත්ථි තස්ස පුනබ්භවො’’.</div>
                </div>
                <div class="paragraph" para="164">
                    <span class="paranum">164</span>
                    <div class="gatha"> ‘‘සම්පන්නං 
                        <pb ed="M" n="0.0304"/> මුනිනො චිත්තං, කම්මුනා බ්‍යප්පථෙන ච;
                    </div>
                    <div class="gathalast">විජ්ජාචරණසම්පන්නං, ධම්මතො නං පසංසති’’.</div>
                </div>
                <div class="paragraph" para="165">
                    <span class="paranum">165</span>
                    <div class="gatha"> ‘‘සම්පන්නං මුනිනො චිත්තං, කම්මුනා බ්‍යප්පථෙන ච;</div>
                    <div class="gathalast">විජ්ජාචරණසම්පන්නං, ධම්මතො අනුමොදසි’’.</div>
                </div>
                <div class="paragraph" para="166">
                    <span class="paranum">166</span>
                    <div class="gatha"> ‘‘සම්පන්නං මුනිනො චිත්තං, කම්මුනා බ්‍යප්පථෙන ච;</div>
                    <div class="gathalast">විජ්ජාචරණසම්පන්නං, හන්ද පස්සාම ගොතමං.</div>
                </div>
                <div class="paragraph" para="167">
                    <span class="paranum">167</span>
                    <div class="gatha"> ‘‘එණිජඞ්ඝං කිසං වීරං 
                        <span class="note">(ධීරං (ස්‍යා.))</span>, අප්පාහාරං අලොලුපං;
                    </div>
                    <div class="gathalast">මුනිං වනස්මිං ඣායන්තං, එහි පස්සාම ගොතමං.</div>
                </div>
                <div class="paragraph" para="168">
                    <span class="paranum">168</span>
                    <div class="gatha"> ‘‘සීහංවෙකචරං නාගං, කාමෙසු අනපෙක්ඛිනං;</div>
                    <div class="gathalast">උපසඞ්කම්ම පුච්ඡාම, මච්චුපාසප්පමොචනං.</div>
                </div>
                <div class="paragraph" para="169">
                    <span class="paranum">169</span>
                    <div class="gatha"> ‘‘අක්ඛාතාරං පවත්තාරං, සබ්බධම්මාන පාරගුං;</div>
                    <div class="gathalast">බුද්ධං වෙරභයාතීතං, මයං පුච්ඡාම ගොතමං’’.</div>
                </div>
                <div class="paragraph" para="170">
                    <span class="paranum">170</span>
                    <div class="gatha"> ‘‘කිස්මිං 
                        <pb ed="V" n="0.0110"/> ලොකො සමුප්පන්නො, (ඉති හෙමවතො යක්ඛො)
                    </div>
                    <div class="gatha">කිස්මිං කුබ්බති සන්ථවං 
                        <span class="note">(සන්ධවං (ක.))</span>;
                    </div>
                    <div class="gathalast">කිස්ස ලොකො උපාදාය, කිස්මිං ලොකො විහඤ්ඤති’’.</div>
                </div>
                <div class="paragraph" para="171">
                    <span class="paranum">171</span>
                    <div class="gatha"> ‘‘ඡසු 
                        <pb ed="P" n="0.0030"/>
                        <pb ed="T" n="0.0358"/>
                        <span class="note">(ඡස්සු (සී. පී.))</span> ලොකො සමුප්පන්නො, (හෙමවතාති භගවා)
                    </div>
                    <div class="gatha">ඡසු කුබ්බති සන්ථවං;</div>
                    <div class="gathalast">ඡන්නමෙව උපාදාය, ඡසු ලොකො විහඤ්ඤති’’.</div>
                </div>
                <div class="paragraph" para="172">
                    <span class="paranum">172</span>
                    <div class="gatha"> ‘‘කතමං තං උපාදානං, යත්ථ ලොකො විහඤ්ඤති;</div>
                    <div class="gathalast">නිය්‍යානං පුච්ඡිතො බ්‍රූහි, කථං දුක්ඛා පමුච්චති’’ 
                        <span class="note">(පමුඤ්චති (ස්‍යා.))</span>.
                    </div>
                </div>
                <div class="paragraph" para="173">
                    <span class="paranum">173</span>
                    <div class="gatha"> ‘‘පඤ්ච කාමගුණා ලොකෙ, මනොඡට්ඨා පවෙදිතා;</div>
                    <div class="gathalast">එත්ථ ඡන්දං විරාජෙත්වා, එවං දුක්ඛා පමුච්චති.</div>
                </div>
                <div class="paragraph" para="174">
                    <span class="paranum">174</span>
                    <div class="gatha"> ‘‘එතං ලොකස්ස නිය්‍යානං, අක්ඛාතං වො යථාතථං;</div>
                    <div class="gathalast">එතං වො අහමක්ඛාමි, එවං දුක්ඛා පමුච්චති’’.</div>
                </div>
                <div class="paragraph" para="175">
                    <span class="paranum">175</span>
                    <div class="gatha"> ‘‘කො 
                        <pb ed="M" n="0.0305"/> සූධ තරති ඔඝං, කොධ තරති අණ්ණවං;
                    </div>
                    <div class="gathalast">අප්පතිට්ඨෙ අනාලම්බෙ, කො ගම්භීරෙ න සීදති’’.</div>
                </div>
                <div class="paragraph" para="176">
                    <span class="paranum">176</span>
                    <div class="gatha"> ‘‘සබ්බදා සීලසම්පන්නො, පඤ්ඤවා සුසමාහිතො;</div>
                    <div class="gathalast">අජ්ඣත්තචින්තී 
                        <span class="note">(අජ්ඣත්තසඤ්ඤී (ස්‍යා. කං. ක.))</span> සතිමා, ඔඝං තරති දුත්තරං.
                    </div>
                </div>
                <div class="paragraph" para="177">
                    <span class="paranum">177</span>
                    <div class="gatha"> ‘‘විරතො කාමසඤ්ඤාය, සබ්බසංයොජනාතිගො;</div>
                    <div class="gathalast">නන්දීභවපරික්ඛීණො, සො ගම්භීරෙ න සීදති’’.</div>
                </div>
                <div class="paragraph" para="178">
                    <span class="paranum">178</span>
                    <div class="gatha"> ‘‘ගබ්භීරපඤ්ඤං නිපුණත්ථදස්සිං, අකිඤ්චනං කාමභවෙ අසත්තං;</div>
                    <div class="gathalast">තං පස්සථ සබ්බධි විප්පමුත්තං, දිබ්බෙ පථෙ කමමානං මහෙසිං.</div>
                </div>
                <div class="paragraph" para="179">
                    <span class="paranum">179</span>
                    <div class="gatha"> ‘‘අනොමනාමං 
                        <pb ed="V" n="0.0111"/> නිපුණත්ථදස්සිං, පඤ්ඤාදදං 
                        <pb ed="T" n="0.0359"/> කාමාලයෙ අසත්තං;
                    </div>
                    <div class="gathalast">තං 
                        <pb ed="P" n="0.0031"/> පස්සථ සබ්බවිදුං සුමෙධං, අරියෙ පථෙ කමමානං මහෙසිං.
                    </div>
                </div>
                <div class="paragraph" para="180">
                    <span class="paranum">180</span>
                    <div class="gatha"> ‘‘සුදිට්ඨං වත නො අජ්ජ, සුප්පභාතං සුහුට්ඨිතං;</div>
                    <div class="gathalast">යං අද්දසාම සම්බුද්ධං, ඔඝතිණ්ණමනාසවං.</div>
                </div>
                <div class="paragraph" para="181">
                    <span class="paranum">181</span>
                    <div class="gatha"> ‘‘ඉමෙ දසසතා යක්ඛා, ඉද්ධිමන්තො යසස්සිනො;</div>
                    <div class="gathalast">සබ්බෙ තං සරණං යන්ති, ත්වං නො සත්ථා අනුත්තරො.</div>
                </div>
                <div class="paragraph" para="182">
                    <span class="paranum">182</span>
                    <div class="gatha"> ‘‘තෙ මයං විචරිස්සාම, ගාමා ගාමං නගා නගං;</div>
                    <div class="gathalast">නමස්සමානා සම්බුද්ධං, ධම්මස්ස ච සුධම්මත’’න්ති.</div>
                </div>
            </div>
            <div class="centre ct_sutta ending">හෙමවතසුත්තං නවමං නිට්ඨිතං.</div>
        </div>
        <div class="subhead ct_sutta" node-id="411010">
            <span class="subhead ct_sutta">10. ආළවකසුත්තං</span>
            <div class="subhead-contents">
                <div class="paragraph" para="">
                    <div class="bodytext">එවං මෙ සුතං - එකං සමයං භගවා ආළවියං විහරති ආළවකස්ස යක්ඛස්ස භවනෙ. අථ ඛො ආළවකො යක්ඛො යෙන භගවා තෙනුපසඞ්කමි; උපසඞ්කමිත්වා භගවන්තං එතදවොච - ‘‘නික්ඛම, සමණා’’ති. ‘‘සාධාවුසො’’ති 
                        <pb ed="M" n="0.0306"/> භගවා නික්ඛමි. ‘‘පවිස, සමණා’’ති. ‘‘සාධාවුසො’’ති භගවා පාවිසි.
                    </div>
                    <div class="bodytext">දුතියම්පි ඛො...පෙ.... තතියම්පි ඛො ආළවකො යක්ඛො භගවන්තං එතදවොච - ‘‘නික්ඛම, සමණා’’ති. ‘‘සාධාවුසො’’ති 
                        <pb ed="T" n="0.0360"/> භගවා නික්ඛමි. ‘‘පවිස, සමණා’’ති. ‘‘සාධාවුසො’’ති භගවා පාවිසි.
                    </div>
                    <div class="bodytext">චතුත්ථම්පි ඛො ආළවකො යක්ඛො භගවන්තං එතදවොච - ‘‘නික්ඛම, සමණා’’ති. ‘‘න ඛ්වාහං තං 
                        <pb ed="P" n="0.0032"/>, ආවුසො, නික්ඛමිස්සාමි. යං තෙ කරණීයං, තං කරොහී’’ති.
                    </div>
                    <div class="bodytext">‘‘පඤ්හං 
                        <pb ed="V" n="0.0112"/> තං, සමණ, පුච්ඡිස්සාමි. සචෙ මෙ න බ්‍යාකරිස්සසි, චිත්තං වා තෙ ඛිපිස්සාමි, හදයං වා තෙ ඵාලෙස්සාමි, පාදෙසු වා ගහෙත්වා පාරගඞ්ගාය ඛිපිස්සාමී’’ති.
                    </div>
                    <div class="bodytext">‘‘න ඛ්වාහං තං, ආවුසො, පස්සාමි සදෙවකෙ ලොකෙ සමාරකෙ සබ්‍රහ්මකෙ සස්සමණබ්‍රාහ්මණියා පජාය සදෙවමනුස්සාය යො මෙ චිත්තං වා ඛිපෙය්‍ය හදයං වා ඵාලෙය්‍ය පාදෙසු වා ගහෙත්වා පාරගඞ්ගාය ඛිපෙය්‍ය. අපි ච ත්වං, ආවුසො, පුච්ඡ යදාකඞ්ඛසී’’ති. අථ ඛො ආළවකො යක්ඛො භගවන්තං ගාථාය අජ්ඣභාසි -</div>
                </div>
                <div class="paragraph" para="183">
                    <span class="paranum">183</span>
                    <div class="gatha"> ‘‘කිං සූධ විත්තං පුරිසස්ස සෙට්ඨං, කිං සු සුචිණ්ණං සුඛමාවහාති;</div>
                    <div class="gathalast">කිං සු 
                        <span class="note">(කිං සූ (සී.))</span> හවෙ සාදුතරං රසානං, කථං ජීවිං ජීවිතමාහු සෙට්ඨං’’.
                    </div>
                </div>
                <div class="paragraph" para="184">
                    <span class="paranum">184</span>
                    <div class="gatha"> ‘‘සද්ධීධ විත්තං පුරිසස්ස සෙට්ඨං, ධම්මො සුචිණ්ණො සුඛමාවහාති;</div>
                    <div class="gathalast">සච්චං හවෙ සාදුතරං රසානං, පඤ්ඤාජීවිං ජීවිතමාහු සෙට්ඨං’’.</div>
                </div>
                <div class="paragraph" para="185">
                    <span class="paranum">185</span>
                    <div class="gatha"> ‘‘කථං සු තරති ඔඝං, කථං සු තරති අණ්ණවං;</div>
                    <div class="gathalast">කථං 
                        <pb ed="T" n="0.0361"/> සු දුක්ඛමච්චෙති, කථං සු පරිසුජ්ඣති’’.
                    </div>
                </div>
                <div class="paragraph" para="186">
                    <span class="paranum">186</span>
                    <div class="gatha"> ‘‘සද්ධා 
                        <pb ed="P" n="0.0033"/> තරති ඔඝං, අප්පමාදෙන අණ්ණවං;
                    </div>
                    <div class="gathalast">වීරියෙන 
                        <span class="note">(විරියෙන (සී. ස්‍යා. කං. පී.))</span> දුක්ඛමච්චෙති, පඤ්ඤාය පරිසුජ්ඣති’’.
                    </div>
                </div>
                <div class="paragraph" para="187">
                    <span class="paranum">187</span>
                    <div class="gatha"> ‘‘කථං 
                        <pb ed="M" n="0.0307"/> සු ලභතෙ පඤ්ඤං, කථං සු වින්දතෙ ධනං;
                    </div>
                    <div class="gatha">කථං සු කිත්තිං පප්පොති, කථං මිත්තානි ගන්ථති;</div>
                    <div class="gathalast">අස්මා ලොකා පරං ලොකං, කථං පෙච්ච න සොචති’’.</div>
                </div>
                <div class="paragraph" para="188">
                    <span class="paranum">188</span>
                    <div class="gatha"> ‘‘සද්දහානො අරහතං, ධම්මං නිබ්බානපත්තියා;</div>
                    <div class="gathalast">සුස්සූසං 
                        <span class="note">(සුස්සූසා (සී. පී.))</span> ලභතෙ පඤ්ඤං, අප්පමත්තො විචක්ඛණො.
                    </div>
                </div>
                <div class="paragraph" para="189">
                    <span class="paranum">189</span>
                    <div class="gatha"> ‘‘පතිරූපකාරී ධුරවා, උට්ඨාතා වින්දතෙ ධනං;</div>
                    <div class="gathalast">සච්චෙන කිත්තිං පප්පොති, දදං මිත්තානි ගන්ථති.</div>
                </div>
                <div class="paragraph" para="190">
                    <span class="paranum">190</span>
                    <div class="gatha"> ‘‘යස්සෙතෙ 
                        <pb ed="V" n="0.0113"/> චතුරො ධම්මා, සද්ධස්ස ඝරමෙසිනො;
                    </div>
                    <div class="gathalast">සච්චං ධම්මො 
                        <span class="note">(දමො (?))</span> ධිති චාගො, ස වෙ පෙච්ච න සොචති.
                    </div>
                </div>
                <div class="paragraph" para="191">
                    <span class="paranum">191</span>
                    <div class="gatha"> ‘‘ඉඞ්ඝ අඤ්ඤෙපි පුච්ඡස්සු, පුථූ සමණබ්‍රාහ්මණෙ;</div>
                    <div class="gathalast">යදි සච්චා දමා චාගා, ඛන්ත්‍යා භිය්‍යොධ විජ්ජති’’.</div>
                </div>
                <div class="paragraph" para="192">
                    <span class="paranum">192</span>
                    <div class="gatha"> ‘‘කථං නු දානි පුච්ඡෙය්‍යං, පුථූ සමණබ්‍රාහ්මණෙ;</div>
                    <div class="gathalast">යොහං 
                        <span class="note">(සොහං (සී. පී.))</span> අජ්ජ පජානාමි, යො අත්ථො සම්පරායිකො.
                    </div>
                </div>
                <div class="paragraph" para="193">
                    <span class="paranum">193</span>
                    <div class="gatha"> ‘‘අත්ථාය වත මෙ බුද්ධො, වාසායාළවිමාගමා;</div>
                    <div class="gathalast">යොහං 
                        <span class="note">(අට්ඨින්හාරූහි සංයුත්තො (ස්‍යා. ක.))</span> අජ්ජ පජානාමි, යත්ථ දින්නං මහප්ඵලං.
                    </div>
                </div>
                <div class="paragraph" para="194">
                    <span class="paranum">194</span>
                    <div class="gatha"> ‘‘සො අහං විචරිස්සාමි, ගාමා ගාමං පුරා පුරං;</div>
                    <div class="gathalast">නමස්සමානො සම්බුද්ධං, ධම්මස්ස ච සුධම්මත’’න්ති.</div>
                </div>
            </div>
            <div class="centre ct_sutta ending">ආළවකසුත්තං දසමං නිට්ඨිතං.</div>
        </div>
        <div class="subhead ct_sutta" node-id="411011">
            <span class="subhead ct_sutta">11. විජයසුත්තං</span>
            <div class="subhead-contents">
                <div class="paragraph" para="195">
                    <span class="paranum">195</span>
                    <div class="gatha"> චරං 
                        <pb ed="P" n="0.0034"/>
                        <pb ed="T" n="0.0362"/> වා යදි වා තිට්ඨං, නිසින්නො උද වා සයං;
                    </div>
                    <div class="gathalast">සමිඤ්ජෙති පසාරෙති, එසා කායස්ස ඉඤ්ජනා.</div>
                </div>
                <div class="paragraph" para="196">
                    <span class="paranum">196</span>
                    <div class="gatha"> අට්ඨිනහාරුසංයුත්තො, තචමංසාවලෙපනො;</div>
                    <div class="gathalast">ඡවියා කායො පටිච්ඡන්නො, යථාභූතං න දිස්සති.</div>
                </div>
                <div class="paragraph" para="197">
                    <span class="paranum">197</span>
                    <div class="gatha"> අන්තපූරො 
                        <pb ed="M" n="0.0308"/> උදරපූරො, යකනපෙළස්ස 
                        <span class="note">(යකපෙළස්ස (සී. ස්‍යා.))</span> වත්ථිනො;
                    </div>
                    <div class="gathalast">හදයස්ස පප්ඵාසස්ස, වක්කස්ස පිහකස්ස ච.</div>
                </div>
                <div class="paragraph" para="198">
                    <span class="paranum">198</span>
                    <div class="gatha"> සිඞ්ඝාණිකාය 
                        <pb ed="V" n="0.0114"/> ඛෙළස්ස, සෙදස්ස ච මෙදස්ස ච;
                    </div>
                    <div class="gathalast">ලොහිතස්ස ලසිකාය, පිත්තස්ස ච වසාය ච.</div>
                </div>
                <div class="paragraph" para="199">
                    <span class="paranum">199</span>
                    <div class="gatha"> අථස්ස නවහි සොතෙහි, අසුචී සවති සබ්බදා;</div>
                    <div class="gathalast">අක්ඛිම්හා අක්ඛිගූථකො, කණ්ණම්හා කණ්ණගූථකො.</div>
                </div>
                <div class="paragraph" para="200">
                    <span class="paranum">200</span>
                    <div class="gatha"> සිඞ්ඝාණිකා ච නාසතො, මුඛෙන වමතෙකදා;</div>
                    <div class="gathalast">පිත්තං සෙම්හඤ්ච වමති, කායම්හා සෙදජල්ලිකා.</div>
                </div>
                <div class="paragraph" para="201">
                    <span class="paranum">201</span>
                    <div class="gatha"> අථස්ස සුසිරං සීසං, මත්ථලුඞ්ගස්ස පූරිතං;</div>
                    <div class="gathalast">සුභතො නං මඤ්ඤති, බාලො අවිජ්ජාය පුරක්ඛතො.</div>
                </div>
                <div class="paragraph" para="202">
                    <span class="paranum">202</span>
                    <div class="gatha"> යදා ච සො මතො සෙති, උද්ධුමාතො විනීලකො;</div>
                    <div class="gathalast">අපවිද්ධො සුසානස්මිං, අනපෙක්ඛා හොන්ති ඤාතයො.</div>
                </div>
                <div class="paragraph" para="203">
                    <span class="paranum">203</span>
                    <div class="gatha"> ඛාදන්ති නං සුවානා 
                        <span class="note">(සුපාණා (පී.))</span> ච, සිඞ්ගාලා 
                        <span class="note">(සිගාලා (සී. ස්‍යා. කං. පී.))</span> වකා කිමී;
                    </div>
                    <div class="gathalast">කාකා 
                        <pb ed="T" n="0.0363"/> ගිජ්ඣා ච ඛාදන්ති, යෙ චඤ්ඤෙ සන්ති පාණිනො.
                    </div>
                </div>
                <div class="paragraph" para="204">
                    <span class="paranum">204</span>
                    <div class="gatha"> සුත්වාන 
                        <pb ed="P" n="0.0035"/> බුද්ධවචනං, භික්ඛු පඤ්ඤාණවා ඉධ;
                    </div>
                    <div class="gathalast">සො ඛො නං පරිජානාති, යථාභූතඤ්හි පස්සති.</div>
                </div>
                <div class="paragraph" para="205">
                    <span class="paranum">205</span>
                    <div class="gatha"> යථා ඉදං තථා එතං, යථා එතං තථා ඉදං;</div>
                    <div class="gathalast">අජ්ඣත්තඤ්ච බහිද්ධා ච, කායෙ ඡන්දං විරාජයෙ.</div>
                </div>
                <div class="paragraph" para="206">
                    <span class="paranum">206</span>
                    <div class="gatha"> ඡන්දරාගවිරත්තො සො, භික්ඛු පඤ්ඤාණවා ඉධ;</div>
                    <div class="gathalast">අජ්ඣගා අමතං සන්තිං, නිබ්බානං පදමච්චුතං.</div>
                </div>
                <div class="paragraph" para="207">
                    <span class="paranum">207</span>
                    <div class="gatha"> ද්විපාදකොයං 
                        <span class="note">(දිපාදකොයං (සී. ස්‍යා. කං. පී.))</span> අසුචි, දුග්ගන්ධො පරිහාරති 
                        <span class="note">(පරිහීරති (සී. ස්‍යා. කං. පී.))</span>;
                    </div>
                    <div class="gathalast">නානාකුණපපරිපූරො, විස්සවන්තො තතො තතො.</div>
                </div>
                <div class="paragraph" para="208">
                    <span class="paranum">208</span>
                    <div class="gatha"> එතාදිසෙන 
                        <pb ed="V" n="0.0115"/> කායෙන, යො මඤ්ඤෙ උණ්ණමෙතවෙ 
                        <span class="note">(උන්නමෙතවෙ (?))</span>;
                    </div>
                    <div class="gathalast">පරං වා අවජානෙය්‍ය, කිමඤ්ඤත්‍ර අදස්සනාති.</div>
                </div>
            </div>
            <div class="centre ct_sutta ending">විජයසුත්තං එකාදසමං නිට්ඨිතං.</div>
        </div>
        <div class="subhead ct_sutta" node-id="411012">
            <span class="subhead ct_sutta">12. මුනිසුත්තං</span>
            <div class="subhead-contents">
                <div class="paragraph" para="209">
                    <span class="paranum">209</span>
                    <div class="gatha"> සන්ථවාතො 
                        <pb ed="M" n="0.0309"/>
                        <span class="note">(සන්ධවතො (ක.))</span> භයං ජාතං, නිකෙතා ජායතෙ රජො;
                    </div>
                    <div class="gathalast">අනිකෙතමසන්ථවං, එතං වෙ මුනිදස්සනං.</div>
                </div>
                <div class="paragraph" para="210">
                    <span class="paranum">210</span>
                    <div class="gatha"> යො ජාතමුච්ඡිජ්ජ න රොපයෙය්‍ය, ජායන්තමස්ස නානුප්පවෙච්ඡෙ;</div>
                    <div class="gathalast">තමාහු එකං මුනිනං චරන්තං, අද්දක්ඛි 
                        <pb ed="T" n="0.0364"/> සො සන්තිපදං මහෙසි.
                    </div>
                </div>
                <div class="paragraph" para="211">
                    <span class="paranum">211</span>
                    <div class="gatha"> සඞ්ඛාය 
                        <pb ed="P" n="0.0036"/> වත්ථූනි පමාය 
                        <span class="note">(පහාය (ක. සී. ක.), සමාය (ක.) ප + මී + ත්වා = පමාය, යථා නිස්සායාතිපදං)</span> බීජං, සිනෙහමස්ස නානුප්පවෙච්ඡෙ;
                    </div>
                    <div class="gathalast">ස වෙ මුනී ජාතිඛයන්තදස්සී, තක්කං පහාය න උපෙති සඞ්ඛං.</div>
                </div>
                <div class="paragraph" para="212">
                    <span class="paranum">212</span>
                    <div class="gatha"> අඤ්ඤාය සබ්බානි නිවෙසනානි, අනිකාමයං අඤ්ඤතරම්පි තෙසං;</div>
                    <div class="gathalast">ස වෙ මුනී වීතගෙධො අගිද්ධො, නායූහතී පාරගතො හි හොති.</div>
                </div>
                <div class="paragraph" para="213">
                    <span class="paranum">213</span>
                    <div class="gatha"> සබ්බාභිභුං සබ්බවිදුං සුමෙධං, සබ්බෙසු ධම්මෙසු අනූපලිත්තං;</div>
                    <div class="gathalast">සබ්බඤ්ජහං තණ්හක්ඛයෙ විමුත්තං, තං වාපි ධීරා මුනි 
                        <span class="note">(මුනිං (සී. පී.))</span> වෙදයන්ති.
                    </div>
                </div>
                <div class="paragraph" para="214">
                    <span class="paranum">214</span>
                    <div class="gatha"> පඤ්ඤාබලං සීලවතූපපන්නං, සමාහිතං ඣානරතං සතීමං;</div>
                    <div class="gathalast">සඞ්ගා පමුත්තං අඛිලං අනාසවං, තං වාපි ධීරා මුනි වෙදයන්ති.</div>
                </div>
                <div class="paragraph" para="215">
                    <span class="paranum">215</span>
                    <div class="gatha"> එකං 
                        <pb ed="M" n="0.0310"/> චරන්තං මුනිමප්පමත්තං, නින්දාපසංසාසු අවෙධමානං;
                    </div>
                    <div class="gatha">සීහංව සද්දෙසු අසන්තසන්තං, වාතංව 
                        <pb ed="T" n="0.0365"/> ජාලම්හි අසජ්ජමානං;
                    </div>
                    <div class="gatha">පද්මංව 
                        <pb ed="V" n="0.0116"/>
                        <span class="note">(පදුමංව (සී. ස්‍යා. පී.))</span> තොයෙන අලිප්පමානං 
                        <span class="note">(අලිම්පමානං (ස්‍යා. ක.))</span>, නෙතාරමඤ්ඤෙසමනඤ්ඤනෙය්‍යං;
                    </div>
                    <div class="gathalast">තං වාපි ධීරා මුනි වෙදයන්ති.</div>
                </div>
                <div class="paragraph" para="216">
                    <span class="paranum">216</span>
                    <div class="gatha"> යො 
                        <pb ed="P" n="0.0037"/> ඔගහණෙ ථම්භොරිවාභිජායති, යස්මිං පරෙ වාචාපරියන්තං 
                        <span class="note">(වාචං පරියන්තං (ක.))</span> වදන්ති;
                    </div>
                    <div class="gathalast">තං වීතරාගං සුසමාහිතින්ද්‍රියං, තං වාපි ධීරා මුනි වෙදයන්ති.</div>
                </div>
                <div class="paragraph" para="217">
                    <span class="paranum">217</span>
                    <div class="gatha"> යො වෙ ඨිතත්තො තසරංව උජ්ජු, ජිගුච්ඡති කම්මෙහි පාපකෙහි;</div>
                    <div class="gathalast">වීමංසමානො විසමං සමඤ්ච, තං වාපි ධීරා මුනි වෙදයන්ති.</div>
                </div>
                <div class="paragraph" para="218">
                    <span class="paranum">218</span>
                    <div class="gatha"> යො සඤ්ඤතත්තො න කරොති පාපං, දහරො මජ්ඣිමො ච මුනි 
                        <span class="note">(දහරො ච මජ්ඣො ච මුනී (සී. ස්‍යා. කං. පී.))</span> යතත්තො;
                    </div>
                    <div class="gathalast">අරොසනෙය්‍යො න සො රොසෙති කඤ්චි 
                        <span class="note">(න රොසෙති (ස්‍යා.))</span>, තං වාපි ධීරා මුනි වෙදයන්ති.
                    </div>
                </div>
                <div class="paragraph" para="219">
                    <span class="paranum">219</span>
                    <div class="gatha"> යදග්ගතො මජ්ඣතො සෙසතො වා, පිණ්ඩං ලභෙථ පරදත්තූපජීවී;</div>
                    <div class="gathalast">නාලං ථුතුං නොපි නිපච්චවාදී, තං වාපි ධීරා මුනි වෙදයන්ති.</div>
                </div>
                <div class="paragraph" para="220">
                    <span class="paranum">220</span>
                    <div class="gatha"> මුනිං 
                        <pb ed="T" n="0.0366"/> චරන්තං විරතං මෙථුනස්මා, යො යොබ්බනෙ නොපනිබජ්ඣතෙ ක්වචි;
                    </div>
                    <div class="gathalast">මදප්පමාදා විරතං විප්පමුත්තං, තං වාපි ධීරා මුනි වෙදයන්ති.</div>
                </div>
                <div class="paragraph" para="221">
                    <span class="paranum">221</span>
                    <div class="gatha"> අඤ්ඤාය 
                        <pb ed="M" n="0.0311"/> ලොකං පරමත්ථදස්සිං, ඔඝං සමුද්දං අතිතරිය තාදිං;
                    </div>
                    <div class="gathalast">තං 
                        <pb ed="P" n="0.0038"/> ඡින්නගන්ථං අසිතං අනාසවං, තං වාපි ධීරා මුනි වෙදයන්ති.
                    </div>
                </div>
                <div class="paragraph" para="222">
                    <span class="paranum">222</span>
                    <div class="gatha"> අසමා උභො දූරවිහාරවුත්තිනො, ගිහී 
                        <span class="note">(ගිහි (ක.))</span> දාරපොසී අමමො ච සුබ්බතො;
                    </div>
                    <div class="gathalast">පරපාණරොධාය ගිහී අසඤ්ඤතො, නිච්චං මුනී රක්ඛති පාණිනෙ 
                        <span class="note">(පාණිනො (සී.))</span> යතො.
                    </div>
                </div>
                <div class="paragraph" para="223">
                    <span class="paranum">223</span>
                    <div class="gatha"> සිඛී යථා නීලගීවො 
                        <span class="note">(නීලගිවො (ස්‍යා.))</span> විහඞ්ගමො, හංසස්ස නොපෙති ජවං කුදාචනං;
                    </div>
                    <div class="gathalast">එවං ගිහී නානුකරොති භික්ඛුනො, මුනිනො විවිත්තස්ස වනම්හි ඣායතොති.</div>
                </div>
            </div>
            <div class="centre ct_sutta ending">මුනිසුත්තං ද්වාදසමං නිට්ඨිතං.</div>
        </div>
    </div>
    <div class="centre ct_vagga ending">උරගවග්ගො පඨමො නිට්ඨිතො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං 
            <pb ed="V" n="0.0117"/> -
        </div>
        <div class="ct_vagga gatha">උරගො ධනියො චෙව, විසාණඤ්ච තථා කසි;</div>
        <div class="gathalast ct_vagga">චුන්දො පරාභවො 
            <pb ed="T" n="0.0367"/> චෙව, වසලො මෙත්තභාවනා.
        </div>
        <div class="ct_vagga gatha">සාතාගිරො ආළවකො, විජයො ච තථා මුනි;</div>
        <div class="gathalast ct_vagga">ද්වාදසෙතානි සුත්තානි, උරගවග්ගොති වුච්චතීති.</div>
    </div>
</div>