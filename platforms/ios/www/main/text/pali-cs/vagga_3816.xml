<div class="chapter ct_vagga" node-id="38160">
    <span class="chapter ct_vagga">7. අරහන්තවග්ගො</span>
    <div class="chapter-contents">
        <div class="paragraph" para="90">
            <span class="paranum">90</span>
            <div class="gatha"> ගතද්ධිනො 
                <pb ed="T" n="0.0027"/> විසොකස්ස, විප්පමුත්තස්ස සබ්බධි;
            </div>
            <div class="gathalast">සබ්බගන්ථප්පහීනස්ස, පරිළාහො න විජ්ජති.</div>
        </div>
        <div class="paragraph" para="91">
            <span class="paranum">91</span>
            <div class="gatha"> උය්‍යුඤ්ජන්ති 
                <pb ed="V" n="0.0025"/> සතීමන්තො, න නිකෙතෙ රමන්ති තෙ;
            </div>
            <div class="gathalast">හංසාව පල්ලලං හිත්වා, ඔකමොකං ජහන්ති තෙ.</div>
        </div>
        <div class="paragraph" para="92">
            <span class="paranum">92</span>
            <div class="gatha"> යෙසං 
                <pb ed="P" n="0.0014"/> සන්නිචයො නත්ථි, යෙ පරිඤ්ඤාතභොජනා;
            </div>
            <div class="gatha">සුඤ්ඤතො අනිමිත්තො ච, විමොක්ඛො යෙසං ගොචරො;</div>
            <div class="gathalast">ආකාසෙ ව සකුන්තානං 
                <span class="note">(සකුණානං (ක.))</span>, ගති තෙසං දුරන්නයා.
            </div>
        </div>
        <div class="paragraph" para="93">
            <span class="paranum">93</span>
            <div class="gatha"> යස්සාසවා 
                <pb ed="M" n="0.0027"/> පරික්ඛීණා, ආහාරෙ ච අනිස්සිතො;
            </div>
            <div class="gatha">සුඤ්ඤතො අනිමිත්තො ච, විමොක්ඛො යස්ස ගොචරො;</div>
            <div class="gathalast">ආකාසෙ ව සකුන්තානං, පදං තස්ස දුරන්නයං.</div>
        </div>
        <div class="paragraph" para="94">
            <span class="paranum">94</span>
            <div class="gatha"> යස්සින්ද්‍රියානි සමථඞ්ගතානි 
                <span class="note">(සමථං ගතානි (සී. පී.))</span>, අස්සා යථා සාරථිනා සුදන්තා;
            </div>
            <div class="gathalast">පහීනමානස්ස අනාසවස්ස, දෙවාපි තස්ස පිහයන්ති තාදිනො.</div>
        </div>
        <div class="paragraph" para="95">
            <span class="paranum">95</span>
            <div class="gatha"> පථවිසමො නො විරුජ්ඣති, ඉන්දඛිලුපමො 
                <span class="note">(ඉන්දඛීලූපමො (සී. ස්‍යා. ක.))</span> තාදි සුබ්බතො;
            </div>
            <div class="gathalast">රහදොව අපෙතකද්දමො, සංසාරා න භවන්ති තාදිනො.</div>
        </div>
        <div class="paragraph" para="96">
            <span class="paranum">96</span>
            <div class="gatha"> සන්තං 
                <pb ed="T" n="0.0028"/> තස්ස මනං හොති, සන්තා වාචා ච කම්ම ච;
            </div>
            <div class="gathalast">සම්මදඤ්ඤා විමුත්තස්ස, උපසන්තස්ස තාදිනො.</div>
        </div>
        <div class="paragraph" para="97">
            <span class="paranum">97</span>
            <div class="gatha"> අස්සද්ධො අකතඤ්ඤූ ච, සන්ධිච්ඡෙදො ච යො නරො;</div>
            <div class="gathalast">හතාවකාසො වන්තාසො, ස වෙ උත්තමපොරිසො.</div>
        </div>
        <div class="paragraph" para="98">
            <span class="paranum">98</span>
            <div class="gatha"> ගාමෙ වා යදි වාරඤ්ඤෙ, නින්නෙ වා යදි වා ථලෙ;</div>
            <div class="gathalast">යත්ථ අරහන්තො විහරන්ති, තං භූමිරාමණෙය්‍යකං.</div>
        </div>
        <div class="paragraph" para="99">
            <span class="paranum">99</span>
            <div class="gatha"> රමණීයානි 
                <pb ed="M" n="0.0028"/>
                <pb ed="P" n="0.0015"/> අරඤ්ඤානි, යත්ථ න රමතී ජනො;
            </div>
            <div class="gatha">වීතරාගා රමිස්සන්ති, න තෙ කාමගවෙසිනො.</div>
        </div>
    </div>
    <div class="centre ct_vagga ending">අරහන්තවග්ගො සත්තමො නිට්ඨිතො.</div>
</div>