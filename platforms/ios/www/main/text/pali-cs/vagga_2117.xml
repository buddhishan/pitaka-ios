<div class="chapter ct_samyuththa" node-id="21170">
    <span class="chapter ct_samyuththa">8. වඞ්ගීසසංයුත්තං</span>
    <div class="chapter-contents">
        <div class="subhead ct_sutta" node-id="21171">
            <span class="subhead ct_sutta">1. නික්ඛන්තසුත්තං</span>
            <div class="subhead-contents">
                <div class="paragraph" para="209">
                    <span class="paranum">209</span>
                    <div class="bodytext"> එවං 
                        <pb ed="T" n="1.0272"/>
                        <pb ed="V" n="1.0215"/>
                        <pb ed="M" n="1.0187"/>
                        <pb ed="P" n="1.0185"/> මෙ සුතං - එකං සමයං ආයස්මා වඞ්ගීසො ආළවියං විහරති අග්ගාළවෙ චෙතියෙ ආයස්මතා නිග්‍රොධකප්පෙන උපජ්ඣායෙන සද්ධිං. තෙන ඛො පන සමයෙන ආයස්මා වඞ්ගීසො නවකො හොති අචිරපබ්බජිතො ඔහිය්‍යකො විහාරපාලො. අථ ඛො සම්බහුලා ඉත්ථියො සමලඞ්කරිත්වා යෙන අග්ගාළවකො ආරාමො තෙනුපසඞ්කමිංසු විහාරපෙක්ඛිකායො. අථ ඛො ආයස්මතො වඞ්ගීසස්ස තා ඉත්ථියො දිස්වා අනභිරති උප්පජ්ජති, රාගො චිත්තං අනුද්ධංසෙති. අථ ඛො ආයස්මතො වඞ්ගීසස්ස එතදහොසි - ‘‘අලාභා වත මෙ, න වත මෙ ලාභා; දුල්ලද්ධං වත මෙ, න වත මෙ සුලද්ධං; යස්ස මෙ අනභිරති උප්පන්නා, රාගො චිත්තං අනුද්ධංසෙති, තං කුතෙත්ථ ලබ්භා, යං මෙ පරො අනභිරතිං විනොදෙත්වා අභිරතිං උප්පාදෙය්‍ය. යංනූනාහං අත්තනාව අත්තනො අනභිරතිං විනොදෙත්වා අභිරතිං උප්පාදෙය්‍ය’’න්ති. අථ ඛො ආයස්මා වඞ්ගීසො අත්තනාව අත්තනො අනභිරතිං විනොදෙත්වා අභිරතිං උප්පාදෙත්වා තායං වෙලායං ඉමා ගාථායො අභාසි -
                    </div>
                    <div class="gatha">‘‘නික්ඛන්තං වත මං සන්තං, අගාරස්මානගාරියං;</div>
                    <div class="gathalast">විතක්කා උපධාවන්ති, පගබ්භා කණ්හතො ඉමෙ.</div>
                    <div class="gatha">‘‘උග්ගපුත්තා 
                        <pb ed="T" n="1.0273"/> මහිස්සාසා, සික්ඛිතා දළ්හධම්මිනො;
                    </div>
                    <div class="gathalast">සමන්තා පරිකිරෙය්‍යුං, සහස්සං අපලායිනං.</div>
                    <div class="gatha">‘‘සචෙපි එතතො 
                        <span class="note">(එත්තතො (සී. පී. ක.), එත්තකා (ස්‍යා. කං.))</span> භිය්‍යො, ආගමිස්සන්ති ඉත්ථියො;
                    </div>
                    <div class="gathalast">නෙව මං බ්‍යාධයිස්සන්ති 
                        <span class="note">(බ්‍යාථයිස්සන්ති (?))</span>, ධම්මෙ සම්හි පතිට්ඨිතං.
                    </div>
                    <div class="gatha">‘‘සක්ඛී 
                        <pb ed="V" n="1.0216"/>
                        <pb ed="P" n="1.0186"/> හි මෙ සුතං එතං, බුද්ධස්සාදිච්චබන්ධුනො;
                    </div>
                    <div class="gathalast">නිබ්බානගමනං මග්ගං, තත්ථ මෙ නිරතො මනො.</div>
                    <div class="gatha">‘‘එවඤ්චෙ මං විහරන්තං, පාපිම උපගච්ඡසි;</div>
                    <div class="gathalast">තථා මච්චු කරිස්සාමි, න මෙ මග්ගම්පි දක්ඛසී’’ති.</div>
                </div>
            </div>
        </div>
        <div class="subhead ct_sutta" node-id="21172">
            <span class="subhead ct_sutta">2. අරතිසුත්තං</span>
            <div class="subhead-contents">
                <div class="paragraph" para="210">
                    <span class="paranum">210</span>
                    <div class="bodytext"> එකං 
                        <pb ed="M" n="1.0188"/> සමයං...පෙ.... ආයස්මා වඞ්ගීසො ආළවියං විහරති අග්ගාළවෙ චෙතියෙ ආයස්මතා නිග්‍රොධකප්පෙන උපජ්ඣායෙන සද්ධිං. තෙන ඛො පන සමයෙන ආයස්මා නිග්‍රොධකප්පො පච්ඡාභත්තං පිණ්ඩපාතපටික්කන්තො විහාරං පවිසති, සායං වා නික්ඛමති අපරජ්ජු වා කාලෙ. තෙන ඛො පන සමයෙන ආයස්මතො වඞ්ගීසස්ස අනභිරති උප්පන්නා හොති, රාගො චිත්තං අනුද්ධංසෙති. අථ ඛො ආයස්මතො වඞ්ගීසස්ස එතදහොසි - ‘‘අලාභා වත මෙ, න වත මෙ ලාභා; දුල්ලද්ධං වත මෙ, න වත මෙ සුලද්ධං; යස්ස මෙ අනභිරති උප්පන්නා, රාගො චිත්තං අනුද්ධංසෙති; තං කුතෙත්ථ ලබ්භා, යං මෙ පරො අනභිරතිං විනොදෙත්වා අභිරතිං උප්පාදෙය්‍ය. යංනූනාහං අත්තනාව අත්තනො අනභිරතිං විනොදෙත්වා අභිරතිං උප්පාදෙය්‍ය’’න්ති. අථ 
                        <pb ed="T" n="1.0274"/> ඛො ආයස්මා වඞ්ගීසො අත්තනාව අත්තනො අනභිරතිං විනොදෙත්වා අභිරතිං උප්පාදෙත්වා තායං වෙලායං ඉමා ගාථායො අභාසි -
                    </div>
                    <div class="gatha">‘‘අරතිඤ්ච රතිඤ්ච පහාය, සබ්බසො ගෙහසිතඤ්ච විතක්කං;</div>
                    <div class="gathalast">වනථං න කරෙය්‍ය කුහිඤ්චි, නිබ්බනථො අරතො ස හි භික්ඛු 
                        <span class="note">(ස භික්ඛු (ක.))</span>.
                    </div>
                    <div class="gatha">‘‘යමිධ පථවිඤ්ච වෙහාසං, රූපගතඤ්ච ජගතොගධං;</div>
                    <div class="gathalast">කිඤ්චි පරිජීයති සබ්බමනිච්චං, එවං සමෙච්ච චරන්ති මුතත්තා.</div>
                    <div class="gatha">‘‘උපධීසු ජනා ගධිතාසෙ 
                        <span class="note">(ගථිතාසෙ (සී.))</span>, දිට්ඨසුතෙ පටිඝෙ ච මුතෙ ච;
                    </div>
                    <div class="gathalast">එත්ථ විනොදය ඡන්දමනෙජො, යො එත්ථ න ලිම්පති තං මුනිමාහු.</div>
                    <div class="gatha">‘‘අථ 
                        <pb ed="V" n="1.0217"/>
                        <pb ed="P" n="1.0187"/> සට්ඨිනිස්සිතා සවිතක්කා, පුථූ ජනතාය අධම්මා නිවිට්ඨා;
                    </div>
                    <div class="gathalast">න ච වග්ගගතස්ස කුහිඤ්චි, නො පන දුට්ඨුල්ලභාණී ස භික්ඛු.</div>
                    <div class="gatha">‘‘දබ්බො චිරරත්තසමාහිතො, අකුහකො නිපකො අපිහාලු;</div>
                    <div class="gathalast">සන්තං 
                        <pb ed="T" n="1.0275"/> පදං අජ්ඣගමා මුනි පටිච්ච, පරිනිබ්බුතො කඞ්ඛති කාල’’න්ත්න්ත්ති.
                    </div>
                </div>
            </div>
        </div>
        <div class="subhead ct_sutta" node-id="21173">
            <span class="subhead ct_sutta">3. පෙසලසුත්තං</span>
            <div class="subhead-contents">
                <div class="paragraph" para="211">
                    <span class="paranum">211</span>
                    <div class="bodytext"> එකං සමයං ආයස්මා වඞ්ගීසො ආළවියං විහරති අග්ගාළවෙ චෙතියෙ ආයස්මතා නිග්‍රොධකප්පෙන උපජ්ඣායෙන සද්ධිං. තෙන ඛො පන සමයෙන 
                        <pb ed="M" n="1.0189"/> ආයස්මා වඞ්ගීසො අත්තනො පටිභානෙන අඤ්ඤෙ පෙසලෙ භික්ඛූ අතිමඤ්ඤති. අථ ඛො ආයස්මතො වඞ්ගීසස්ස එතදහොසි - ‘‘අලාභා වත මෙ, න වත මෙ ලාභා; දුල්ලද්ධං වත මෙ, න වත මෙ සුලද්ධං; ය්වාහං අත්තනො පටිභානෙන අඤ්ඤෙ පෙසලෙ භික්ඛූ අතිමඤ්ඤාමී’’ති. අථ ඛො ආයස්මා වඞ්ගීසො අත්තනාව අත්තනො විප්පටිසාරං උප්පාදෙත්වා තායං වෙලායං ඉමා ගාථායො අභාසි -
                    </div>
                    <div class="gatha">‘‘මානං පජහස්සු ගොතම, මානපථඤ්ච පජහස්සු;</div>
                    <div class="gathalast">අසෙසං මානපථස්මිං, සමුච්ඡිතො විප්පටිසාරීහුවා චිරරත්තං.</div>
                    <div class="gatha">‘‘මක්ඛෙන මක්ඛිතා පජා, මානහතා නිරයං පපතන්ති;</div>
                    <div class="gathalast">සොචන්ති ජනා චිරරත්තං, මානහතා නිරයං උපපන්නා.</div>
                    <div class="gatha">‘‘න 
                        <pb ed="T" n="1.0276"/> හි සොචති භික්ඛු කදාචි, මග්ගජිනො සම්මාපටිපන්නො;
                    </div>
                    <div class="gathalast">කිත්තිඤ්ච සුඛඤ්ච අනුභොති, ධම්මදසොති තමාහු පහිතත්තං.</div>
                    <div class="gatha">‘‘තස්මා 
                        <pb ed="P" n="1.0188"/> අඛිලොධ පධානවා, නීවරණානි පහාය විසුද්ධො;
                    </div>
                    <div class="gathalast">මානඤ්ච පහාය අසෙසං, විජ්ජායන්තකරො සමිතාවී’’ති.</div>
                </div>
            </div>
        </div>
        <div class="subhead ct_sutta" node-id="21174">
            <span class="subhead ct_sutta">4. ආනන්දසුත්තං</span>
            <div class="subhead-contents">
                <div class="paragraph" para="212">
                    <span class="paranum">212</span>
                    <div class="bodytext"> එකං 
                        <pb ed="V" n="1.0218"/> සමයං ආයස්මා ආනන්දො සාවත්ථියං විහරති ජෙතවනෙ අනාථපිණ්ඩිකස්ස ආරාමෙ. අථ ඛො ආයස්මා ආනන්දො පුබ්බණ්හසමයං නිවාසෙත්වා පත්තචීවරමාදාය සාවත්ථිං පිණ්ඩාය පාවිසි ආයස්මතා වඞ්ගීසෙන පච්ඡාසමණෙන. තෙන ඛො පන සමයෙන ආයස්මතො වඞ්ගීසස්ස අනභිරති උප්පන්නා හොති, රාගො චිත්තං අනුද්ධංසෙති. අථ ඛො ආයස්මා වඞ්ගීසො ආයස්මන්තං ආනන්දං ගාථාය අජ්ඣභාසි -
                    </div>
                    <div class="gatha">‘‘කාමරාගෙන ඩය්හාමි, චිත්තං මෙ පරිඩය්හති;</div>
                    <div class="gathalast">සාධු නිබ්බාපනං බ්‍රූහි, අනුකම්පාය ගොතමා’’ති.</div>
                    <div class="gatha">‘‘සඤ්ඤාය 
                        <pb ed="T" n="1.0277"/> විපරියෙසා, චිත්තං තෙ පරිඩය්හති;
                    </div>
                    <div class="gathalast">නිමිත්තං පරිවජ්ජෙහි, සුභං රාගූපසංහිතං.</div>
                    <div class="gatha">‘‘සඞ්ඛාරෙ පරතො පස්ස, දුක්ඛතො මා ච අත්තතො;</div>
                    <div class="gathalast">නිබ්බාපෙහි මහාරාගං, මා ඩය්හිත්ථො පුනප්පුනං.</div>
                    <div class="gatha">‘‘අසුභාය 
                        <pb ed="M" n="1.0190"/> චිත්තං භාවෙහි, එකග්ගං සුසමාහිතං;
                    </div>
                    <div class="gathalast">සති කායගතා ත්‍යත්ථු, නිබ්බිදාබහුලො භ.</div>
                    <div class="gatha">‘‘අනිමිත්තඤ්ච භාවෙහි, මානානුසයමුජ්ජහ;</div>
                    <div class="gathalast">තතො මානාභිසමයා, උපසන්තො චරිස්සසී’’ති.</div>
                </div>
            </div>
        </div>
        <div class="subhead ct_sutta" node-id="21175">
            <span class="subhead ct_sutta">5. සුභාසිතසුත්තං</span>
            <div class="subhead-contents">
                <div class="paragraph" para="213">
                    <span class="paranum">213</span>
                    <div class="bodytext"> සාවත්ථිනිදානං. තත්‍ර ඛො භගවා භික්ඛූ ආමන්තෙසි - ‘‘භික්ඛවො’’ති. ‘‘භදන්තෙ’’ති තෙ භික්ඛූ භගවතො පච්චස්සොසුං. භගවා එතදවොච -</div>
                    <div class="bodytext">‘‘චතූහි, භික්ඛවෙ, අඞ්ගෙහි සමන්නාගතා වාචා සුභාසිතා හොති, නො දුබ්භාසිතා; අනවජ්ජා ච අනනුවජ්ජා ච විඤ්ඤූනං. කතමෙහි චතූහි? ඉධ, භික්ඛවෙ, භික්ඛු 
                        <pb ed="V" n="1.0219"/> සුභාසිතංයෙව භාසති නො දුබ්භාසිතං, ධම්මංයෙව භාසති නො අධම්මං, පියංයෙව 
                        <pb ed="P" n="1.0189"/> භාසති නො අප්පියං, සච්චංයෙව භාසති නො අලිකං. ඉමෙහි ඛො, භික්ඛවෙ, චතූහි අඞ්ගෙහි සමන්නාගතා වාචා සුභාසිතා හොති, නො දුබ්භාසිතා, අනවජ්ජා ච අනනුවජ්ජා ච විඤ්ඤූන’’න්ති. ඉදමවොච භගවා, ඉදං වත්වාන සුගතො අථාපරං එතදවොච සත්ථා -
                    </div>
                    <div class="gatha">‘‘සුභාසිතං 
                        <pb ed="T" n="1.0278"/> උත්තමමාහු සන්තො,
                    </div>
                    <div class="gatha">ධම්මං භණෙ නාධම්මං තං දුතියං;</div>
                    <div class="gatha">පියං භණෙ නාප්පියං තං තතියං,</div>
                    <div class="gathalast">සච්චං භණෙ නාලිකං තං චතුත්ථ’’න්ති.</div>
                    <div class="bodytext">අථ ඛො ආයස්මා වඞ්ගීසො උට්ඨායාසනා එකංසං උත්තරාසඞ්ගං කරිත්වා යෙන භගවා තෙනඤ්ජලිං පණාමෙත්වා භගවන්තං එතදවොච - ‘‘පටිභාති මං භගවා, පටිභාති මං සුගතා’’ති. ‘‘පටිභාතු තං වඞ්ගීසා’’ති භගවා අවොච. අථ ඛො ආයස්මා වඞ්ගීසො භගවන්තං සම්මුඛා සාරුප්පාහි ගාථාහි අභිත්ථවි -</div>
                    <div class="gatha">‘‘තමෙව වාචං භාසෙය්‍ය, යායත්තානං න තාපයෙ;</div>
                    <div class="gathalast">පරෙ ච න විහිංසෙය්‍ය, සා වෙ වාචා සුභාසිතා.</div>
                    <div class="gatha">‘‘පියවාචංව භාසෙය්‍ය, යා වාචා පටිනන්දිතා;</div>
                    <div class="gathalast">යං අනාදාය පාපානි, පරෙසං භාසතෙ පියං.</div>
                    <div class="gatha">‘‘සච්චං 
                        <pb ed="M" n="1.0191"/> වෙ අමතා වාචා, එස ධම්මො සනන්තනො;
                    </div>
                    <div class="gathalast">සච්චෙ අත්ථෙ ච ධම්මෙ ච, ආහු සන්තො පතිට්ඨිතා.</div>
                    <div class="gatha">‘‘යං බුද්ධො භාසතෙ වාචං, ඛෙමං නිබ්බානපත්තියා;</div>
                    <div class="gathalast">දුක්ඛස්සන්තකිරියාය, සා වෙ වාචානමුත්තමා’’ති.</div>
                </div>
            </div>
        </div>
        <div class="subhead ct_sutta" node-id="21176">
            <span class="subhead ct_sutta">6. සාරිපුත්තසුත්තං</span>
            <div class="subhead-contents">
                <div class="paragraph" para="214">
                    <span class="paranum">214</span>
                    <div class="bodytext"> එකං 
                        <pb ed="T" n="1.0279"/>
                        <pb ed="V" n="1.0220"/> සමයං ආයස්මා සාරිපුත්තො සාවත්ථියං විහරති ජෙතවනෙ අනාථපිණ්ඩිකස්ස ආරාමෙ. තෙන ඛො පන සමයෙන ආයස්මා සාරිපුත්තො භික්ඛූ ධම්මියා කථාය සන්දස්සෙති සමාදපෙති සමුත්තෙජෙති සම්පහංසෙති පොරියා වාචාය විස්සට්ඨාය අනෙලගලාය 
                        <span class="note">(අනෙළගලාය (සී. ක.), අනෙලගළාය (ස්‍යා. කං. පී.))</span> අත්ථස්ස විඤ්ඤාපනියා. තෙ ච භික්ඛූ අට්ඨිං කත්වා මනසි කත්වා සබ්බචෙතසා සමන්නාහරිත්වා ඔහිතසොතා ධම්මං සුණන්ති. අථ ඛො ආයස්මතො වඞ්ගීසස්ස එතදහොසි - ‘‘අයං ඛො ආයස්මා 
                        <pb ed="P" n="1.0190"/> සාරිපුත්තො භික්ඛූ ධම්මියා කථාය සන්දස්සෙති සමාදපෙති සමුත්තෙජෙති සම්පහංසෙති පොරියා වාචාය විස්සට්ඨාය අනෙලගලාය අත්ථස්ස විඤ්ඤාපනියා. තෙ ච භික්ඛූ අට්ඨිං කත්වා මනසි කත්වා සබ්බචෙතසා සමන්නාහරිත්වා ඔහිතසොතා ධම්මං සුණන්ති. යංනූනාහං ආයස්මන්තං සාරිපුත්තං සම්මුඛා සාරුප්පාහි ගාථාහි අභිත්ථවෙය්‍ය’’න්ති.
                    </div>
                    <div class="bodytext">අථ ඛො ආයස්මා වඞ්ගීසො උට්ඨායාසනා එකංසං උත්තරාසඞ්ගං කරිත්වා යෙනායස්මා සාරිපුත්තො තෙනඤ්ජලිං පණාමෙත්වා ආයස්මන්තං සාරිපුත්තං එතදවොච - ‘‘පටිභාති මං, ආවුසො සාරිපුත්ත, පටිභාති මං, ආවුසො සාරිපුත්තා’’ති. ‘‘පටිභාතු තං, ආවුසො වඞ්ගීසා’’ති. අථ ඛො ආයස්මා වඞ්ගීසො ආයස්මන්තං සාරිපුත්තං සම්මුඛා සාරුප්පාහි ගාථාහි අභිත්ථවි -</div>
                    <div class="gatha">‘‘ගම්භීරපඤ්ඤො මෙධාවී, මග්ගාමග්ගස්ස කොවිදො;</div>
                    <div class="gathalast">සාරිපුත්තො මහාපඤ්ඤො, ධම්මං දෙසෙති භික්ඛුනං.</div>
                    <div class="gatha">‘‘සංඛිත්තෙනපි දෙසෙති, විත්ථාරෙනපි භාසති;</div>
                    <div class="gathalast">සාළිකායිව නිග්ඝොසො, පටිභානං උදීරයි 
                        <span class="note">(උදීරියි (ස්‍යා. කං.) උදීරියති (සාමඤ්ඤඵලසුත්තටීකානුරූපං))</span>.
                    </div>
                    <div class="gatha">‘‘තස්ස 
                        <pb ed="M" n="1.0192"/> තං දෙසයන්තස්ස, සුණන්ති මධුරං ගිරං;
                    </div>
                    <div class="gatha">සරෙන 
                        <pb ed="T" n="1.0280"/> රජනීයෙන, සවනීයෙන වග්ගුනා;
                    </div>
                    <div class="gathalast">උදග්ගචිත්තා මුදිතා, සොතං ඔධෙන්ති භික්ඛවො’’ති.</div>
                </div>
            </div>
        </div>
        <div class="subhead ct_sutta" node-id="21177">
            <span class="subhead ct_sutta">7. පවාරණාසුත්තං</span>
            <div class="subhead-contents">
                <div class="paragraph" para="215">
                    <span class="paranum">215</span>
                    <div class="bodytext"> එකං 
                        <pb ed="V" n="1.0221"/> සමයං භගවා සාවත්ථියං විහරති පුබ්බාරාමෙ මිගාරමාතුපාසාදෙ මහතා භික්ඛුසඞ්ඝෙන සද්ධිං පඤ්චමත්තෙහි භික්ඛුසතෙහි සබ්බෙහෙව අරහන්තෙහි. තෙන ඛො පන සමයෙන භගවා තදහුපොසථෙ පන්නරසෙ පවාරණාය භික්ඛුසඞ්ඝපරිවුතො අබ්භොකාසෙ නිසින්නො හොති. අථ ඛො භගවා තුණ්හීභූතං භික්ඛුසඞ්ඝං අනුවිලොකෙත්වා භික්ඛූ ආමන්තෙසි - ‘‘හන්ද දානි, භික්ඛවෙ, පවාරෙමි වො. න ච මෙ කිඤ්චි ගරහථ කායිකං වා වාචසිකං වා’’ති.
                    </div>
                    <div class="bodytext">එවං වුත්තෙ, ආයස්මා සාරිපුත්තො උට්ඨායාසනා එකංසං උත්තරාසඞ්ගං කරිත්වා යෙන භගවා තෙනඤ්ජලිං පණාමෙත්වා භගවන්තං එතදවොච - ‘‘න ඛො මයං, භන්තෙ, භගවතො කිඤ්චි ගරහාම කායිකං වා වාචසිකං වා. භගවා හි 
                        <pb ed="P" n="1.0191"/>, භන්තෙ, අනුප්පන්නස්ස මග්ගස්ස උප්පාදෙතා, අසඤ්ජාතස්ස මග්ගස්ස සඤ්ජනෙතා, අනක්ඛාතස්ස මග්ගස්ස අක්ඛාතා, මග්ගඤ්ඤූ මග්ගවිදූ මග්ගකොවිදො. මග්ගානුගා ච, භන්තෙ, එතරහි සාවකා විහරන්ති පච්ඡා සමන්නාගතා; අහඤ්ච ඛො, භන්තෙ, භගවන්තං පවාරෙමි. න ච මෙ භගවා කිඤ්චි ගරහති කායිකං වා වාචසිකං වා’’ති.
                    </div>
                    <div class="bodytext">‘‘න ඛ්වාහං තෙ, සාරිපුත්ත, කිඤ්චි ගරහාමි කායිකං වා වාචසිකං වා. පණ්ඩිතො ත්වං, සාරිපුත්ත, මහාපඤ්ඤො ත්වං, සාරිපුත්ත 
                        <pb ed="T" n="1.0281"/>, පුථුපඤ්ඤො ත්වං, සාරිපුත්ත, හාසපඤ්ඤො ත්වං, සාරිපුත්ත, ජවනපඤ්ඤො ත්වං, සාරිපුත්ත, තික්ඛපඤ්ඤො ත්වං, සාරිපුත්ත, නිබ්බෙධිකපඤ්ඤො ත්වං, සාරිපුත්ත. සෙය්‍යථාපි, සාරිපුත්ත, රඤ්ඤො චක්කවත්තිස්ස ජෙට්ඨපුත්තො පිතරා පවත්තිතං චක්කං සම්මදෙව අනුප්පවත්තෙති; එවමෙව ඛො ත්වං, සාරිපුත්ත, මයා අනුත්තරං ධම්මචක්කං පවත්තිතං සම්මදෙව අනුප්පවත්තෙසී’’ති.
                    </div>
                    <div class="bodytext">‘‘නො චෙ කිර මෙ, භන්තෙ, භගවා කිඤ්චි ගරහති කායිකං වා වාචසිකං වා. ඉමෙසං පන, භන්තෙ, භගවා පඤ්චන්නං භික්ඛුසතානං න කිඤ්චි ගරහති කායිකං වා වාචසිකං වා’’ති. ‘‘ඉමෙසම්පි ඛ්වාහං, සාරිපුත්ත, පඤ්චන්නං භික්ඛුසතානං න 
                        <pb ed="M" n="1.0193"/> කිඤ්චි ගරහාමි කායිකං වා වාචසිකං වා. ඉමෙසඤ්හි, සාරිපුත්ත, පඤ්චන්නං භික්ඛුසතානං සට්ඨි භික්ඛූ තෙවිජ්ජා, සට්ඨි භික්ඛූ ඡළභිඤ්ඤා, සට්ඨි භික්ඛූ උභතොභාගවිමුත්තා, අථ ඉතරෙ පඤ්ඤාවිමුත්තා’’ති.
                    </div>
                    <div class="bodytext">අථ 
                        <pb ed="V" n="1.0222"/> ඛො ආයස්මා වඞ්ගීසො උට්ඨායාසනා එකංසං උත්තරාසඞ්ගං කරිත්වා යෙන භගවා තෙනඤ්ජලිං පණාමෙත්වා භගවන්තං එතදවොච - ‘‘පටිභාති මං භගවා, පටිභාති මං සුගතා’’ති. ‘‘පටිභාතු තං, වඞ්ගීසා’’ති භගවා අවොච. අථ ඛො ආයස්මා වඞ්ගීසො භගවන්තං සම්මුඛා සාරුප්පාහි ගාථාහි අභිත්ථවි -
                    </div>
                    <div class="gatha">‘‘අජ්ජ පන්නරසෙ විසුද්ධියා, භික්ඛූ පඤ්චසතා සමාගතා;</div>
                    <div class="gathalast">සංයොජනබන්ධනච්ඡිදා 
                        <pb ed="T" n="1.0282"/>, අනීඝා ඛීණපුනබ්භවා ඉසී.
                    </div>
                    <div class="gatha">‘‘චක්කවත්තී 
                        <pb ed="P" n="1.0192"/> යථා රාජා, අමච්චපරිවාරිතො;
                    </div>
                    <div class="gathalast">සමන්තා අනුපරියෙති, සාගරන්තං මහිං ඉමං.</div>
                    <div class="gatha">‘‘එවං විජිතසඞ්ගාමං, සත්ථවාහං අනුත්තරං;</div>
                    <div class="gathalast">සාවකා පයිරුපාසන්ති, තෙවිජ්ජා මච්චුහායිනො.</div>
                    <div class="gatha">‘‘සබ්බෙ භගවතො පුත්තා, පලාපෙත්ථ න විජ්ජති;</div>
                    <div class="gathalast">තණ්හාසල්ලස්ස හන්තාරං, වන්දෙ ආදිච්චබන්ධුන’’න්ති.</div>
                </div>
            </div>
        </div>
        <div class="subhead ct_sutta" node-id="21178">
            <span class="subhead ct_sutta">8. පරොසහස්සසුත්තං</span>
            <div class="subhead-contents">
                <div class="paragraph" para="216">
                    <span class="paranum">216</span>
                    <div class="bodytext"> එකං සමයං භගවා සාවත්ථියං විහරති ජෙතවනෙ අනාථපිණ්ඩිකස්ස ආරාමෙ මහතා භික්ඛුසඞ්ඝෙන සද්ධිං අඩ්ඪතෙලසෙහි භික්ඛුසතෙහි. තෙන ඛො පන සමයෙන භගවා භික්ඛූ නිබ්බානපටිසංයුත්තාය ධම්මියා කථාය සන්දස්සෙති සමාදපෙති සමුත්තෙජෙති සම්පහංසෙති. තෙ ච භික්ඛූ අට්ඨිං කත්වා මනසි කත්වා සබ්බචෙතසා සමන්නාහරිත්වා ඔහිතසොතා ධම්මං සුණන්ති. අථ ඛො ආයස්මතො වඞ්ගීසස්ස එතදහොසි - ‘‘අයං ඛො භගවා භික්ඛූ නිබ්බානපටිසංයුත්තාය ධම්මියා කථාය සන්දස්සෙති සමාදපෙති සමුත්තෙජෙති සම්පහංසෙති. තෙ ච භික්ඛූ අට්ඨිං කත්වා මනසි කත්වා සබ්බචෙතසා සමන්නාහරිත්වා ඔහිතසොතා ධම්මං සුණන්ති. යංනූනාහං භගවන්තං සම්මුඛා සාරුප්පාහි ගාථාහි අභිත්ථවෙය්‍ය’’න්ති.</div>
                    <div class="bodytext">අථ 
                        <pb ed="T" n="1.0283"/>
                        <pb ed="V" n="1.0223"/>
                        <pb ed="M" n="1.0194"/> ඛො ආයස්මා වඞ්ගීසො උට්ඨායාසනා එකංසං උත්තරාසඞ්ගං කරිත්වා යෙන භගවා තෙනඤ්ජලිං පණාමෙත්වා භගවන්තං එතදවොච - ‘‘පටිභාති මං භගවා, පටිභාති මං සුගතා’’ති. ‘‘පටිභාතු තං, වඞ්ගීසා’’ති භගවා අවොච. අථ ඛො ආයස්මා වඞ්ගීසො භගවන්තං සම්මුඛා සාරුප්පාහි ගාථාහි අභිත්ථවි -
                    </div>
                    <div class="gatha">‘‘පරොසහස්සං භික්ඛූනං, සුගතං පයිරුපාසති;</div>
                    <div class="gathalast">දෙසෙන්තං විරජං ධම්මං, නිබ්බානං අකුතොභයං.</div>
                    <div class="gatha">‘‘සුණන්ති ධම්මං විමලං, සම්මාසම්බුද්ධදෙසිතං;</div>
                    <div class="gathalast">සොභති වත සම්බුද්ධො, භික්ඛුසඞ්ඝපුරක්ඛතො.</div>
                    <div class="gatha">‘‘නාගනාමොසි භගවා, ඉසීනං ඉසිසත්තමො;</div>
                    <div class="gathalast">මහාමෙඝොව හුත්වාන, සාවකෙ අභිවස්සති.</div>
                    <div class="gatha">‘‘දිවාවිහාරා 
                        <pb ed="P" n="1.0193"/> නික්ඛම්ම, සත්ථුදස්සනකම්‍යතා 
                        <span class="note">(සත්ථුදස්සනකාමතා (සී. ස්‍යා. කං.))</span>;
                    </div>
                    <div class="gathalast">සාවකො තෙ මහාවීර, පාදෙ වන්දති වඞ්ගීසො’’ති.</div>
                    <div class="bodytext">‘‘කිං නු තෙ, වඞ්ගීස, ඉමා ගාථායො පුබ්බෙ පරිවිතක්කිතා, උදාහු ඨානසොව තං පටිභන්තී’’ති? ‘න ඛො මෙ, භන්තෙ, ඉමා ගාථායො පුබ්බෙ පරිවිතක්කිතා, අථ ඛො ඨානසොව මං පටිභන්තී’ති. ‘තෙන හි තං, වඞ්ගීස, භිය්‍යොසොමත්තාය පුබ්බෙ අපරිවිතක්කිතා ගාථායො පටිභන්තූ’ති. ‘එවං, භන්තෙ’ති ඛො ආයස්මා වඞ්ගීසො භගවතො පටිස්සුත්වා භිය්‍යොසොමත්තාය 
                        <pb ed="T" n="1.0284"/> භගවන්තං පුබ්බෙ අපරිවිතක්කිතාහි ගාථාහි අභිත්ථවි -
                    </div>
                    <div class="gatha">‘‘උම්මග්ගපථං 
                        <span class="note">(උම්මග්ගසතං (ස්‍යා. කං. ක.))</span> මාරස්ස අභිභුය්‍ය, චරති පභිජ්ජ ඛිලානි;
                    </div>
                    <div class="gathalast">තං පස්සථ බන්ධපමුඤ්චකරං, අසිතං භාගසො පවිභජං.</div>
                    <div class="gatha">‘‘ඔඝස්ස නිත්ථරණත්ථං, අනෙකවිහිතං මග්ගං අක්ඛාසි;</div>
                    <div class="gathalast">තස්මිඤ්චෙ අමතෙ අක්ඛාතෙ, ධම්මද්දසා ඨිතා අසංහීරා.</div>
                    <div class="gatha">‘‘පජ්ජොතකරො 
                        <pb ed="V" n="1.0224"/> අතිවිජ්ඣ 
                        <span class="note">(අතිවිජ්ඣ ධම්මං (සී. ස්‍යා. කං.))</span>, සබ්බට්ඨිතීනං අතික්කමමද්දස;
                    </div>
                    <div class="gathalast">ඤත්වා ච සච්ඡිකත්වා ච, අග්ගං සො දෙසයි දසද්ධානං.</div>
                    <div class="gatha">‘‘එවං 
                        <pb ed="M" n="1.0195"/> සුදෙසිතෙ ධම්මෙ,
                    </div>
                    <div class="gatha">කො පමාදො විජානතං ධම්මං 
                        <span class="note">(කො පමාදො විජානතං (සී. ස්‍යා. කං.))</span>;
                    </div>
                    <div class="gatha">තස්මා හි තස්ස භගවතො සාසනෙ;</div>
                    <div class="gathalast">අප්පමත්තො සදා නමස්සමනුසික්ඛෙ’’ති.</div>
                </div>
            </div>
        </div>
        <div class="subhead ct_sutta" node-id="21179">
            <span class="subhead ct_sutta">9. කොණ්ඩඤ්ඤසුත්තං</span>
            <div class="subhead-contents">
                <div class="paragraph" para="217">
                    <span class="paranum">217</span>
                    <div class="bodytext"> එකං සමයං භගවා රාජගහෙ විහරති වෙළුවනෙ කලන්දකනිවාපෙ. අථ ඛො ආයස්මා අඤ්ඤාසිකොණ්ඩඤ්ඤො 
                        <span class="note">(අඤ්ඤාකොණ්ඩඤ්ඤො (සී. ස්‍යා. කං.))</span> සුචිරස්සෙව යෙන භගවා තෙනුපසඞ්කමි; උපසඞ්කමිත්වා භගවතො පාදෙසු සිරසා නිපතිත්වා 
                        <pb ed="T" n="1.0285"/> භගවතො පාදානි මුඛෙන ච පරිචුම්බති, පාණීහි 
                        <pb ed="P" n="1.0194"/> ච පරිසම්බාහති, නාමඤ්ච සාවෙති - ‘‘කොණ්ඩඤ්ඤොහං, භගවා, කොණ්ඩඤ්ඤොහං, සුගතා’’ති. අථ ඛො ආයස්මතො වඞ්ගීසස්ස එතදහොසි - ‘‘අයං ඛො ආයස්මා අඤ්ඤාසිකොණ්ඩඤ්ඤො සුචිරස්සෙව යෙන භගවා තෙනුපසඞ්කමි; උපසඞ්කමිත්වා භගවතො පාදෙසු සිරසා නිපතිත්වා භගවතො පාදානි මුඛෙන ච පරිචුම්බති, පාණීහි ච පරිසම්බාහති, නාමඤ්ච සාවෙති - ‘කොණ්ඩඤ්ඤොහං, භගවා, කොණ්ඩඤ්ඤොහං, සුගතා’ති. යංනූනාහං ආයස්මන්තං අඤ්ඤාසිකොණ්ඩඤ්ඤං භගවතො සම්මුඛා සාරුප්පාහි ගාථාහි අභිත්ථවෙය්‍ය’’න්ති.
                    </div>
                    <div class="bodytext">අථ ඛො ආයස්මා වඞ්ගීසො උට්ඨායාසනා එකංසං උත්තරාසඞ්ගං කරිත්වා යෙන භගවා තෙනඤ්ජලිං පණාමෙත්වා භගවන්තං එතදවොච - ‘‘පටිභාති මං, භගවා, පටිභාති මං, සුගතා’’ති. ‘‘පටිභාතු තං, වඞ්ගීසා’’ති භගවා අවොච. අථ ඛො ආයස්මා වඞ්ගීසො ආයස්මන්තං අඤ්ඤාසිකොණ්ඩඤ්ඤං භගවතො සම්මුඛා සාරුප්පාහි ගාථාහි අභිත්ථවි -</div>
                    <div class="gatha">‘‘බුද්ධානුබුද්ධො සො ථෙරො, කොණ්ඩඤ්ඤො තිබ්බනික්කමො;</div>
                    <div class="gathalast">ලාභී සුඛවිහාරානං, විවෙකානං අභිණ්හසො.</div>
                    <div class="gatha">‘‘යං 
                        <pb ed="V" n="1.0225"/> සාවකෙන පත්තබ්බං, සත්ථුසාසනකාරිනා;
                    </div>
                    <div class="gathalast">සබ්බස්ස තං අනුප්පත්තං, අප්පමත්තස්ස සික්ඛතො.</div>
                    <div class="gatha">‘‘මහානුභාවො 
                        <pb ed="T" n="1.0286"/> තෙවිජ්ජො, චෙතොපරියායකොවිදො;
                    </div>
                    <div class="gathalast">කොණ්ඩඤ්ඤො බුද්ධදායාදො 
                        <span class="note">(බුද්ධසාවකො (පී.))</span>, පාදෙ වන්දති සත්ථුනො’’ති.
                    </div>
                </div>
            </div>
        </div>
        <div class="subhead ct_sutta" node-id="211710">
            <span class="subhead ct_sutta">10. මොග්ගල්ලානසුත්තං</span>
            <div class="subhead-contents">
                <div class="paragraph" para="218">
                    <span class="paranum">218</span>
                    <div class="bodytext"> එකං 
                        <pb ed="M" n="1.0196"/> සමයං භගවා රාජගහෙ විහරති ඉසිගිලිපස්සෙ කාළසිලායං මහතා භික්ඛුසඞ්ඝෙන සද්ධිං පඤ්චමත්තෙහි භික්ඛුසතෙහි සබ්බෙහෙව අරහන්තෙහි. තෙසං සුදං ආයස්මා මහාමොග්ගල්ලානො චෙතසා චිත්තං සමන්නෙසති 
                        <span class="note">(සමන්වෙසති (ස්‍යා. අට්ඨ.))</span> විප්පමුත්තං නිරුපධිං. අථ ඛො ආයස්මතො වඞ්ගීසස්ස එතදහොසි - ‘‘අයං ඛො භගවා රාජගහෙ විහරති ඉසිගිලිපස්සෙ කාළසිලායං මහතා භික්ඛුසඞ්ඝෙන සද්ධිං පඤ්චමත්තෙහි භික්ඛුසතෙහි සබ්බෙහෙව අරහන්තෙහි. තෙසං සුදං ආයස්මා මහාමොග්ගල්ලානො චෙතසා චිත්තං සමන්නෙසති විප්පමුත්තං නිරුපධිං. යංනූනාහං ආයස්මන්තං මහාමොග්ගල්ලානං භගවතො සම්මුඛා සාරුප්පාහි ගාථාහි අභිත්ථවෙය්‍ය’’න්ති.
                    </div>
                    <div class="bodytext">අථ 
                        <pb ed="P" n="1.0195"/> ඛො ආයස්මා වඞ්ගීසො උට්ඨායාසනා එකංසං උත්තරාසඞ්ගං කරිත්වා යෙන භගවා තෙනඤ්ජලිං පණාමෙත්වා භගවන්තං එතදවොච - ‘‘පටිභාති මං, භගවා, පටිභාති මං, සුගතා’’ති. ‘‘පටිභාතු තං, වඞ්ගීසා’’ති භගවා අවොච. අථ ඛො ආයස්මා වඞ්ගීසො ආයස්මන්තං මහාමොග්ගල්ලානං භගවතො සම්මුඛා සාරුප්පාහි ගාථාහි අභිත්ථවි -
                    </div>
                    <div class="gatha">‘‘නගස්ස පස්සෙ ආසීනං, මුනිං දුක්ඛස්ස පාරගුං;</div>
                    <div class="gathalast">සාවකා පයිරුපාසන්ති, තෙවිජ්ජා මච්චුහායිනො.</div>
                    <div class="gatha">‘‘තෙ 
                        <pb ed="T" n="1.0287"/> චෙතසා අනුපරියෙති 
                        <span class="note">(අනුපරියෙසති (සී. ස්‍යා. කං.))</span>, මොග්ගල්ලානො මහිද්ධිකො;
                    </div>
                    <div class="gathalast">චිත්තං නෙසං සමන්නෙසං 
                        <span class="note">(සමන්වෙසං (ස්‍යා. අට්ඨ.))</span>, විප්පමුත්තං නිරූපධිං.
                    </div>
                    <div class="gatha">‘‘එවං 
                        <pb ed="V" n="1.0226"/> සබ්බඞ්ගසම්පන්නං, මුනිං දුක්ඛස්ස පාරගුං;
                    </div>
                    <div class="gathalast">අනෙකාකාරසම්පන්නං, පයිරුපාසන්ති ගොතම’’න්ති.</div>
                </div>
            </div>
        </div>
        <div class="subhead ct_sutta" node-id="211711">
            <span class="subhead ct_sutta">11. ගග්ගරාසුත්තං</span>
            <div class="subhead-contents">
                <div class="paragraph" para="219">
                    <span class="paranum">219</span>
                    <div class="bodytext"> එකං සමයං භගවා චම්පායං විහරති ගග්ගරාය පොක්ඛරණියා තීරෙ මහතා භික්ඛුසඞ්ඝෙන සද්ධිං පඤ්චමත්තෙහි භික්ඛුසතෙහි සත්තහි ච උපාසකසතෙහි සත්තහි ච උපාසිකාසතෙහි අනෙකෙහි ච දෙවතාසහස්සෙහි. ත්‍යාස්සුදං භගවා අතිරොචති 
                        <span class="note">(අතිවිරොචති (ක.))</span> වණ්ණෙන චෙව යසසා ච. අථ ඛො ආයස්මතො වඞ්ගීසස්ස එතදහොසි - ‘‘අයං ඛො 
                        <pb ed="M" n="1.0197"/> භගවා චම්පායං විහරති ගග්ගරාය පොක්ඛරණියා තීරෙ මහතා භික්ඛුසඞ්ඝෙන සද්ධිං පඤ්චමත්තෙහි භික්ඛුසතෙහි සත්තහි ච උපාසකසතෙහි සත්තහි ච උපාසිකාසතෙහි අනෙකෙහි ච දෙවතාසහස්සෙහි. ත්‍යාස්සුදං භගවා අතිරොචති වණ්ණෙන චෙව යසසා ච. යංනූනාහං භගවන්තං සම්මුඛා සාරුප්පාය ගාථාය අභිත්ථවෙය්‍ය’’න්ති.
                    </div>
                    <div class="bodytext">අථ ඛො ආයස්මා වඞ්ගීසො උට්ඨායාසනා එකංසං උත්තරාසඞ්ගං කරිත්වා යෙන භගවා තෙනඤ්ජලිං පණාමෙත්වා භගවන්තං එතදවොච - ‘‘පටිභාති මං, භගවා, පටිභාති මං, සුගතා’’ති. ‘‘පටිභාතු තං, වඞ්ගීසා’’ති භගවා අවොච. අථ ඛො ආයස්මා වඞ්ගීසො භගවන්තං සම්මුඛා සාරුප්පාය ගාථාය අභිත්ථවි -</div>
                    <div class="gatha">‘‘චන්දො 
                        <pb ed="T" n="1.0288"/>
                        <pb ed="P" n="1.0196"/> යථා විගතවලාහකෙ නභෙ,
                    </div>
                    <div class="gatha">විරොචති විගතමලොව භාණුමා;</div>
                    <div class="gatha">එවම්පි අඞ්ගීරස ත්වං මහාමුනි,</div>
                    <div class="gathalast">අතිරොචසි යසසා සබ්බලොක’’න්ති.</div>
                </div>
            </div>
        </div>
        <div class="subhead ct_sutta" node-id="211712">
            <span class="subhead ct_sutta">12. වඞ්ගීසසුත්තං</span>
            <div class="subhead-contents">
                <div class="paragraph" para="220">
                    <span class="paranum">220</span>
                    <div class="bodytext"> එකං සමයං ආයස්මා වඞ්ගීසො සාවත්ථියං විහරති ජෙතවනෙ අනාථපිණ්ඩිකස්ස ආරාමෙ 
                        <pb ed="V" n="1.0227"/>. තෙන ඛො පන සමයෙන ආයස්මා වඞ්ගීසො අචිරඅරහත්තප්පත්තො හුත්වා 
                        <span class="note">(හොති (සී. ස්‍යා. කං.))</span> විමුත්තිසුඛං පටිසංවෙදී 
                        <span class="note">(විමුත්තිසුඛපටිසංවෙදී (සී. පී.))</span> තායං වෙලායං ඉමා ගාථායො අභාසි -
                    </div>
                    <div class="gatha">‘‘කාවෙය්‍යමත්තා විචරිම්හ පුබ්බෙ, ගාමා ගාමං පුරා පුරං;</div>
                    <div class="gathalast">අථද්දසාම සම්බුද්ධං, සද්ධා නො උපපජ්ජථ.</div>
                    <div class="gatha">‘‘සො මෙ ධම්මමදෙසෙසි, ඛන්ධායතනධාතුයො 
                        <span class="note">(ඛන්ධෙ ආයතනානි ධාතුයො (ස්‍යා. කං. පී. ක.))</span>;
                    </div>
                    <div class="gathalast">තස්සාහං ධම්මං සුත්වාන, පබ්බජිං අනගාරියං.</div>
                    <div class="gatha">‘‘බහුන්නං වත අත්ථාය, බොධිං අජ්ඣගමා මුනි;</div>
                    <div class="gathalast">භික්ඛූනං භික්ඛුනීනඤ්ච, යෙ නියාමගතද්දසා.</div>
                    <div class="gatha">‘‘ස්වාගතං 
                        <pb ed="M" n="1.0198"/> වත මෙ ආසි, මම බුද්ධස්ස සන්තිකෙ;
                    </div>
                    <div class="gathalast">තිස්සො විජ්ජා අනුප්පත්තා, කතං බුද්ධස්ස සාසනං.</div>
                    <div class="gatha">‘‘පුබ්බෙනිවාසං ජානාමි, දිබ්බචක්ඛුං විසොධිතං;</div>
                    <div class="gathalast">තෙවිජ්ජො ඉද්ධිපත්තොම්හි, චෙතොපරියායකොවිදො’’ති.</div>
                </div>
            </div>
        </div>
    </div>
    <div class="centre ct_samyuththa ending">වඞ්ගීසසංයුත්තං සමත්තං.</div>
    <div class="paragraph udana" para="udana">
        <div class="bodytext ct_samyuththa">තස්සුද්දානං -</div>
        <div class="ct_samyuththa gatha">නික්ඛන්තං 
            <pb ed="T" n="1.0289"/> අරති චෙව, පෙසලා අතිමඤ්ඤනා;
        </div>
        <div class="ct_samyuththa gatha">ආනන්දෙන සුභාසිතා, සාරිපුත්තපවාරණා;</div>
        <div class="ct_samyuththa gatha">පරොසහස්සං කොණ්ඩඤ්ඤො, මොග්ගල්ලානෙන ගග්ගරා;</div>
        <div class="gathalast ct_samyuththa">වඞ්ගීසෙන ද්වාදසාති.</div>
    </div>
</div>