<div class="chapter ct_nipatha" node-id="45210">
    <span class="chapter ct_nipatha">12. සොළසනිපාතො</span>
    <div class="chapter-contents">
        <div class="subhead ct_sutta" node-id="45211">
            <span class="subhead ct_sutta">1. පුණ්ණාථෙරීගාථා</span>
            <div class="subhead-contents">
                <div class="paragraph" para="236">
                    <span class="paranum">236</span>
                    <div class="gatha"> ‘‘උදහාරී 
                        <pb ed="T" n="0.0473"/>
                        <pb ed="M" n="0.0406"/>
                        <pb ed="P" n="0.0146"/> අහං සීතෙ 
                        <span class="note">(උදකමාහරිං සීතෙ (සී.))</span>, සදා උදකමොතරිං;
                    </div>
                    <div class="gathalast">අය්‍යානං දණ්ඩභයභීතා, වාචාදොසභයට්ටිතා.</div>
                </div>
                <div class="paragraph" para="237">
                    <span class="paranum">237</span>
                    <div class="gatha"> ‘‘කස්ස බ්‍රාහ්මණ ත්වං භීතො, සදා උදකමොතරි;</div>
                    <div class="gathalast">වෙධමානෙහි ගත්තෙහි, සීතං වෙදයසෙ භුසං’’.</div>
                </div>
                <div class="paragraph" para="238">
                    <span class="paranum">238</span>
                    <div class="gatha"> ජානන්තී වත මං 
                        <span class="note">(ජානන්තී ච තුවං (ක.))</span> භොති, පුණ්ණිකෙ පරිපුච්ඡසි;
                    </div>
                    <div class="gathalast">කරොන්තං කුසලං කම්මං, රුන්ධන්තං කතපාපකං.</div>
                </div>
                <div class="paragraph" para="239">
                    <span class="paranum">239</span>
                    <div class="gatha"> ‘‘යො ච වුඩ්ඪො දහරො වා, පාපකම්මං පකුබ්බති;</div>
                    <div class="gathalast">දකාභිසෙචනා සොපි, පාපකම්මා පමුච්චති’’.</div>
                </div>
                <div class="paragraph" para="240">
                    <span class="paranum">240</span>
                    <div class="gatha"> ‘‘කො නු තෙ ඉදමක්ඛාසි, අජානන්තස්ස අජානකො;</div>
                    <div class="gathalast">දකාභිසෙචනා නාම, පාපකම්මා පමුච්චති.</div>
                </div>
                <div class="paragraph" para="241">
                    <span class="paranum">241</span>
                    <div class="gatha"> ‘‘සග්ගං නූන ගමිස්සන්ති, සබ්බෙ මණ්ඩූකකච්ඡපා;</div>
                    <div class="gathalast">නාගා 
                        <span class="note">(නක්කා (සී.))</span> ච සුසුමාරා ච, යෙ චඤ්ඤෙ උදකෙ චරා.
                    </div>
                </div>
                <div class="paragraph" para="242">
                    <span class="paranum">242</span>
                    <div class="gatha"> ‘‘ඔරබ්භිකා සූකරිකා, මච්ඡිකා මිගබන්ධකා;</div>
                    <div class="gatha">චොරා ච වජ්ඣඝාතා ච, යෙ චඤ්ඤෙ පාපකම්මිනො;</div>
                    <div class="gathalast">දකාභිසෙචනා තෙපි, පාපකම්මා පමුච්චරෙ.</div>
                </div>
                <div class="paragraph" para="243">
                    <span class="paranum">243</span>
                    <div class="gatha"> ‘‘සචෙ ඉමා නදියො තෙ, පාපං පුබ්බෙ කතං වහුං;</div>
                    <div class="gathalast">පුඤ්ඤම්පිමා 
                        <pb ed="T" n="0.0474"/> වහෙය්‍යුං තෙ, තෙන ත්වං පරිබාහිරො.
                    </div>
                </div>
                <div class="paragraph" para="244">
                    <span class="paranum">244</span>
                    <div class="gatha"> ‘‘යස්ස 
                        <pb ed="V" n="0.0332"/> බ්‍රාහ්මණ ත්වං භීතො, සදා උදකමොතරි;
                    </div>
                    <div class="gathalast">තමෙව බ්‍රහ්මෙ මා කාසි, මා තෙ සීතං ඡවිං හනෙ’’.</div>
                </div>
                <div class="paragraph" para="245">
                    <span class="paranum">245</span>
                    <div class="gatha"> ‘‘කුම්මග්ගපටිපන්නං මං, අරියමග්ගං සමානයි;</div>
                    <div class="gathalast">දකාභිසෙචනා භොති, ඉමං සාටං දදාමි තෙ’’.</div>
                </div>
                <div class="paragraph" para="246">
                    <span class="paranum">246</span>
                    <div class="gatha"> ‘‘තුය්හෙව සාටකො හොතු, නාහමිච්ඡාමි සාටකං;</div>
                    <div class="gathalast">සචෙ භායසි දුක්ඛස්ස, සචෙ තෙ දුක්ඛමප්පියං.</div>
                </div>
                <div class="paragraph" para="247">
                    <span class="paranum">247</span>
                    <div class="gatha"> ‘‘මාකාසි 
                        <pb ed="M" n="0.0407"/>
                        <pb ed="P" n="0.0147"/> පාපකං කම්මං, ආවි වා යදි වා රහො;
                    </div>
                    <div class="gathalast">සචෙ ච පාපකං කම්මං, කරිස්සසි කරොසි වා.</div>
                </div>
                <div class="paragraph" para="248">
                    <span class="paranum">248</span>
                    <div class="gatha"> ‘‘න තෙ දුක්ඛා පමුත්‍යත්ථි, උපෙච්චාපි 
                        <span class="note">(උප්පච්චාපි (අට්ඨ. පාඨන්තරං))</span> පලායතො;
                    </div>
                    <div class="gathalast">සචෙ භායසි දුක්ඛස්ස, සචෙ තෙ දුක්ඛමප්පියං.</div>
                </div>
                <div class="paragraph" para="249">
                    <span class="paranum">249</span>
                    <div class="gatha"> ‘‘උපෙහි සරණං බුද්ධං, ධම්මං සඞ්ඝඤ්ච තාදිනං;</div>
                    <div class="gathalast">සමාදියාහි සීලානි, තං තෙ අත්ථාය හෙහිති’’.</div>
                </div>
                <div class="paragraph" para="250">
                    <span class="paranum">250</span>
                    <div class="gatha"> ‘‘උපෙමි සරණං බුද්ධං, ධම්මං සඞ්ඝඤ්ච තාදිනං;</div>
                    <div class="gathalast">සමාදියාමි සීලානි, තං මෙ අත්ථාය හෙහිති.</div>
                </div>
                <div class="paragraph" para="251">
                    <span class="paranum">251</span>
                    <div class="gatha"> ‘‘බ්‍රහ්මබන්ධු පුරෙ ආසිං, අජ්ජම්හි සච්චබ්‍රාහ්මණො;</div>
                    <div class="gathalast">තෙවිජ්ජො වෙදසම්පන්නො, සොත්තියො චම්හි න්හාතකො’’ති.</div>
                </div>
            </div>
            <div class="centre ct_sutta ending">... පුණ්ණා ථෙරී....</div>
        </div>
    </div>
    <div class="centre ct_nipatha ending">සොළසනිපාතො නිට්ඨිතො.</div>
</div>