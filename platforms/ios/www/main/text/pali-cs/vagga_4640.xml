<div class="chapter ct_vagga" node-id="46400">
    <span class="chapter ct_vagga">31. පදුමකෙසරවග්ගො</span>
    <div class="chapter-contents">
        <div class="subhead ct_sutta" node-id="46401">
            <span class="subhead ct_sutta">1. පදුමකෙසරියත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘ඉසිසඞ්ඝෙ 
                        <pb ed="M" n="1.0282"/>
                        <pb ed="V" n="1.0266"/> අහං පුබ්බෙ, ආසිං මාතඞ්ගවාරණො;
                    </div>
                    <div class="gathalast">මහෙසීනං පසාදෙන, පද්මකෙසරමොකිරිං.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘පච්චෙකජිනසෙට්ඨෙසු, ධුතරාගෙසු තාදිසු;</div>
                    <div class="gathalast">තෙසු චිත්තං පසාදෙත්වා, කප්පං සග්ගම්හි මොදහං.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘එකනවුතිතො කප්පෙ, කෙසරං ඔකිරිං තදා;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘පටිසම්භිදා චතස්සො, විමොක්ඛාපි ච අට්ඨිමෙ;</div>
                    <div class="gathalast">ඡළභිඤ්ඤා සච්ඡිකතා, කතං බුද්ධස්ස සාසනං’’.</div>
                    <div class="bodytext">ඉත්ථං 
                        <pb ed="T" n="1.0380"/> සුදං ආයස්මා පදුමකෙසරියො ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">පදුමකෙසරියත්ථෙරස්සාපදානං පඨමං.</div>
        </div>
        <div class="subhead ct_sutta" node-id="46402">
            <span class="subhead ct_sutta">2. සබ්බගන්ධියත්ථෙරඅපදානං</span>
            <div class="subhead-contents">
                <div class="paragraph" para="5">
                    <span class="paranum">5</span>
                    <div class="gatha"> ‘‘ගන්ධමාලං මයා දින්නං, විපස්සිස්ස මහෙසිනො;</div>
                    <div class="gathalast">අදාසිං උජුභූතස්ස, කොසෙය්‍යවත්ථමුත්තමං.</div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ‘‘එකනවුතිතො කප්පෙ, යං වත්ථමදදිං 
                        <span class="note">(ගන්ධමදදිං (ස්‍යා.))</span> පුරෙ;
                    </div>
                    <div class="gathalast">දුග්ගතිං නාභිජානාමි, ගන්ධදානස්සිදං ඵලං.</div>
                </div>
                <div class="paragraph" para="7">
                    <span class="paranum">7</span>
                    <div class="gatha"> ‘‘ඉතො 
                        <pb ed="P" n="1.0249"/> පන්නරසෙ කප්පෙ, සුචෙළො නාම ඛත්තියො;
                    </div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා සබ්බගන්ධියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සබ්බගන්ධියත්ථෙරස්සාපදානං දුතියං.</div>
        </div>
        <div class="subhead ct_sutta" node-id="46403">
            <span class="subhead ct_sutta">3. පරමන්නදායකත්ථෙරඅපදානං</span>
            <div class="subhead-contents">
                <div class="paragraph" para="9">
                    <span class="paranum">9</span>
                    <div class="gatha"> ‘‘කණිකාරංව 
                        <pb ed="M" n="1.0283"/>
                        <pb ed="V" n="1.0267"/> ජොතන්තං, උදයන්තංව භාණුමං;
                    </div>
                    <div class="gathalast">විපස්සිං අද්දසං බුද්ධං, ලොකජෙට්ඨං නරාසභං.</div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘‘අඤ්ජලිං 
                        <pb ed="T" n="1.0381"/> පග්ගහෙත්වාන, අභිනෙසිං සකං ඝරං;
                    </div>
                    <div class="gathalast">අභිනෙත්වාන සම්බුද්ධං, පරමන්නමදාසහං.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘එකනවුතිතො කප්පෙ, පරමන්නමදිං 
                        <span class="note">(පරමන්නං දදිං (සී.), පරමන්නමදං (ස්‍යා.))</span> තදා;
                    </div>
                    <div class="gathalast">දුග්ගතිං නාභිජානාමි, පරමන්නස්සිදං ඵලං.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා පරමන්නදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">පරමන්නදායකත්ථෙරස්සාපදානං තතියං.</div>
        </div>
        <div class="subhead ct_sutta" node-id="46404">
            <span class="subhead ct_sutta">4. ධම්මසඤ්ඤකත්ථෙරඅපදානං</span>
            <div class="subhead-contents">
                <div class="paragraph" para="13">
                    <span class="paranum">13</span>
                    <div class="gatha"> ‘‘විපස්සිනො භගවතො, මහාබොධිමහො අහු;</div>
                    <div class="gathalast">රුක්ඛට්ඨස්සෙව සම්බුද්ධො, 
                        <span class="note">(රුක්ඛට්ඨෙයෙව සම්බුද්ධෙ (සී.), රුක්ඛට්ඨො ඉව සම්බුද්ධො (අට්ඨ.) එත්ථ රුක්ඛට්ඨස්සෙව බොධිමහකාරජනස්ස සම්බුද්ධො චතුසච්චං පකාසෙතීති අත්ථොපි සක්කා ඤාතුං)</span> ලොකජෙට්ඨො නරාසභො 
                        <span class="note">(ලොකජෙට්ඨෙ නරාසභෙ (සී.))</span>.
                    </div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘‘භගවා තම්හි සමයෙ, භික්ඛුසඞ්ඝපුරක්ඛතො;</div>
                    <div class="gathalast">චතුසච්චං පකාසෙති, වාචාසභිමුදීරයං.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘සඞ්ඛිත්තෙන ච දෙසෙන්තො, විත්ථාරෙන ච දෙසයං 
                        <span class="note">(දෙසයි (ස්‍යා.), භාසති (ක.))</span>;
                    </div>
                    <div class="gathalast">විවට්ටච්ඡදො සම්බුද්ධො, නිබ්බාපෙසි මහාජනං.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘තස්සාහං ධම්මං සුත්වාන, ලොකජෙට්ඨස්ස තාදිනො;</div>
                    <div class="gathalast">වන්දිත්වා සත්ථුනො පාදෙ, පක්කාමිං උත්තරාමුඛො.</div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘එකනවුතිතො 
                        <pb ed="T" n="1.0382"/> කප්පෙ, යං ධම්මමසුණිං තදා;
                    </div>
                    <div class="gathalast">දුග්ගතිං නාභිජානාමි, ධම්මසවස්සිදං ඵලං.</div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘තෙත්තිංසම්හි 
                        <pb ed="M" n="1.0284"/> ඉතො කප්පෙ, එකො ආසිං මහීපති;
                    </div>
                    <div class="gathalast">සුතවා නාම නාමෙන, චක්කවත්තී මහබ්බලො.</div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා ධම්මසඤ්ඤකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">ධම්මසඤ්ඤකත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="46405">
            <span class="subhead ct_sutta">5. ඵලදායකත්ථෙරඅපදානං</span>
            <div class="subhead-contents">
                <div class="paragraph" para="20">
                    <span class="paranum">20</span>
                    <div class="gatha"> ‘‘භාගීරථීනදීතීරෙ 
                        <pb ed="V" n="1.0268"/>
                        <pb ed="P" n="1.0250"/>, අහොසි අස්සමො තදා;
                    </div>
                    <div class="gathalast">තමහං අස්සමං ගච්ඡිං, ඵලහත්ථො අපෙක්ඛවා.</div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘විපස්සිං තත්ථ අද්දක්ඛිං, පීතරංසිංව භාණුමං;</div>
                    <div class="gathalast">යං මෙ අත්ථි ඵලං සබ්බං, අදාසිං සත්ථුනො අහං.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘එකනවුතිතො කප්පෙ, යං ඵලං අදදිං තදා;</div>
                    <div class="gathalast">දුග්ගතිං නාභිජානාමි, ඵලදානස්සිදං ඵලං.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං 
                        <pb ed="T" n="1.0383"/> සුදං ආයස්මා ඵලදායකො ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">ඵලදායකත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="46406">
            <span class="subhead ct_sutta">6. සම්පසාදකත්ථෙරඅපදානං</span>
            <div class="subhead-contents">
                <div class="paragraph" para="24">
                    <span class="paranum">24</span>
                    <div class="gatha"> ‘‘‘නමො තෙ බුද්ධ වීරත්ථු, විප්පමුත්තොසි සබ්බධි;</div>
                    <div class="gathalast">බ්‍යසනම්හි 
                        <span class="note">(බ්‍යසනං හි (සී.))</span> අනුප්පත්තො, තස්ස මෙ සරණං භව’.
                    </div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘සිද්ධත්ථො තස්ස බ්‍යාකාසි, ලොකෙ අප්පටිපුග්ගලො;</div>
                    <div class="gathalast">‘මහොදධිසමො සඞ්ඝො, අප්පමෙය්‍යො අනුත්තරො.</div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘‘තත්ථ ත්වං විරජෙ ඛෙත්තෙ, අනන්තඵලදායකෙ;</div>
                    <div class="gathalast">සඞ්ඝෙ චිත්තං පසාදෙත්වා, සුබීජං වාප 
                        <span class="note">(චාපි (සී.), වාපි (ස්‍යා.))</span> රොපය.
                    </div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘ඉදං 
                        <pb ed="M" n="1.0285"/> වත්වාන සබ්බඤ්ඤූ, ලොකජෙට්ඨො නරාසභො;
                    </div>
                    <div class="gathalast">මමෙව අනුසාසිත්වා, වෙහාසං නභමුග්ගමි.</div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘අචිරං ගතමත්තම්හි, සබ්බඤ්ඤුම්හි නරාසභෙ;</div>
                    <div class="gathalast">මරණං සමනුප්පත්තො, තුසිතං උපපජ්ජහං.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘තදාහං විරජෙ ඛෙත්තෙ, අනන්තඵලදායකෙ;</div>
                    <div class="gathalast">සඞ්ඝෙ චිත්තං පසාදෙත්වා, කප්පං සග්ගම්හි මොදහං.</div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘චතුන්නවුතිතො කප්පෙ, පසාදමලභිං තදා;</div>
                    <div class="gathalast">දුග්ගතිං නාභිජානාමි, පසාදස්ස ඉදං ඵලං.</div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ‘‘පටිසම්භිදා 
                        <pb ed="T" n="1.0384"/>
                        <pb ed="V" n="1.0269"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා සම්පසාදකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සම්පසාදකත්ථෙරස්සාපදානං ඡට්ඨං.</div>
        </div>
        <div class="subhead ct_sutta" node-id="46407">
            <span class="subhead ct_sutta">7. ආරාමදායකත්ථෙරඅපදානං</span>
            <div class="subhead-contents">
                <div class="paragraph" para="32">
                    <span class="paranum">32</span>
                    <div class="gatha"> ‘‘සිද්ධත්ථස්ස 
                        <pb ed="P" n="1.0251"/> භගවතො, ආරාමො රොපිතො මයා;
                    </div>
                    <div class="gathalast">සන්දච්ඡායෙසු 
                        <span class="note">(සීතඡායෙසු (ස්‍යා.), සන්තච්ඡායෙසු (ක.))</span> රුක්ඛෙසු, උපාසන්තෙසු පක්ඛිසු.
                    </div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘අද්දසං විරජං බුද්ධං, ආහුතීනං පටිග්ගහං;</div>
                    <div class="gathalast">ආරාමං අභිනාමෙසිං, ලොකජෙට්ඨං නරාසභං.</div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ‘‘හට්ඨො හට්ඨෙන චිත්තෙන, ඵලං පුප්ඵමදාසහං;</div>
                    <div class="gathalast">තතො ජාතප්පසාදොව, තං වනං පරිණාමයිං.</div>
                </div>
                <div class="paragraph" para="35">
                    <span class="paranum">35</span>
                    <div class="gatha"> ‘‘බුද්ධස්ස යමිදං දාසිං, විප්පසන්නෙන චෙතසා;</div>
                    <div class="gathalast">භවෙ නිබ්බත්තමානම්හි, නිබ්බත්තති ඵලං මම.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘චතුන්නවුතිතො කප්පෙ, යං ආරාමමදං තදා;</div>
                    <div class="gathalast">දුග්ගතිං නාභිජානාමි, ආරාමස්ස ඉදං ඵලං.</div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘සත්තතිංසෙ ඉතො කප්පෙ, සත්තාසුං මුදුසීතලා;</div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘පටිසම්භිදා 
                        <pb ed="T" n="1.0385"/>
                        <pb ed="M" n="1.0286"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා ආරාමදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">ආරාමදායකත්ථෙරස්සාපදානං සත්තමං.</div>
        </div>
        <div class="subhead ct_sutta" node-id="46408">
            <span class="subhead ct_sutta">8. අනුලෙපදායකත්ථෙරඅපදානං</span>
            <div class="subhead-contents">
                <div class="paragraph" para="39">
                    <span class="paranum">39</span>
                    <div class="gatha"> ‘‘අත්ථදස්සිස්ස මුනිනො, අද්දසං සාවකං අහං;</div>
                    <div class="gathalast">නවකම්මං කරොන්තස්ස, සීමාය උපගච්ඡහං.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘නිට්ඨිතෙ නවකම්මෙ ච, අනුලෙපමදාසහං;</div>
                    <div class="gathalast">පසන්නචිත්තො සුමනො, පුඤ්ඤක්ඛෙත්තෙ අනුත්තරෙ.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘අට්ඨාරසෙ 
                        <pb ed="V" n="1.0270"/> කප්පසතෙ, යං කම්මමකරිං තදා;
                    </div>
                    <div class="gathalast">දුග්ගතිං නාභිජානාමි, අනුලෙපස්සිදං ඵලං.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා අනුලෙපදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">අනුලෙපදායකත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="46409">
            <span class="subhead ct_sutta">9. බුද්ධසඤ්ඤකත්ථෙරඅපදානං</span>
            <div class="subhead-contents">
                <div class="paragraph" para="43">
                    <span class="paranum">43</span>
                    <div class="gatha"> ‘‘උදෙන්තං 
                        <pb ed="T" n="1.0386"/>
                        <pb ed="P" n="1.0252"/> සතරංසිංව, පීතරංසිංව භාණුමං;
                    </div>
                    <div class="gathalast">වනන්තරගතං සන්තං, ලොකජෙට්ඨං නරාසභං.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘අද්දසං සුපිනන්තෙන, සිද්ධත්ථං ලොකනායකං;</div>
                    <div class="gathalast">තත්ථ චිත්තං පසාදෙත්වා, සුගතිං උපපජ්ජහං.</div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘චතුන්නවුතිතො කප්පෙ, යං සඤ්ඤමලභිං තදා;</div>
                    <div class="gathalast">දුග්ගතිං නාභිජානාමි, බුද්ධසඤ්ඤායිදං ඵලං.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> ‘‘පටිසම්භිදා 
                        <pb ed="M" n="1.0287"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා බුද්ධසඤ්ඤකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">බුද්ධසඤ්ඤකත්ථෙරස්සාපදානං නවමං.</div>
        </div>
        <div class="subhead ct_sutta" node-id="464010">
            <span class="subhead ct_sutta">10. පබ්භාරදායකත්ථෙරඅපදානං</span>
            <div class="subhead-contents">
                <div class="paragraph" para="47">
                    <span class="paranum">47</span>
                    <div class="gatha"> ‘‘පියදස්සිනො භගවතො, පබ්භාරො සොධිතො මයා;</div>
                    <div class="gathalast">ඝටකඤ්ච උපට්ඨාසිං, පරිභොගාය තාදිනො.</div>
                </div>
                <div class="paragraph" para="48">
                    <span class="paranum">48</span>
                    <div class="gatha"> ‘‘තං මෙ බුද්ධො වියාකාසි, පියදස්සී මහාමුනි;</div>
                    <div class="gathalast">සහස්සකණ්ඩො සතභෙණ්ඩු 
                        <span class="note">(සතගෙණ්ඩු (ස්‍යා. ක.))</span>, ධජාලු හරිතාමයො.
                    </div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘නිබ්බත්තිස්සති 
                        <pb ed="T" n="1.0387"/> සො යූපො, රතනඤ්ච අනප්පකං;
                    </div>
                    <div class="gathalast">පබ්භාරදානං දත්වාන, කප්පං සග්ගම්හි මොදහං.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘ඉතො බාත්තිංසකප්පම්හි, සුසුද්ධො නාම ඛත්තියො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="51">
                    <span class="paranum">51</span>
                    <div class="gatha"> ‘‘පටිසම්භිදා 
                        <pb ed="V" n="1.0271"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා පබ්භාරදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">පබ්භාරදායකත්ථෙරස්සාපදානං දසමං.</div>
        </div>
    </div>
    <div class="centre ct_vagga ending">පදුමකෙසරවග්ගො එකතිංසතිමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">කෙසරං ගන්ධමන්නඤ්ච, ධම්මසඤ්ඤී ඵලෙන ච;</div>
        <div class="ct_vagga gatha">පසාදාරාමදායී ච, ලෙපකො බුද්ධසඤ්ඤකො;</div>
        <div class="gathalast ct_vagga">පබ්භාරදො ච ගාථායො, එකපඤ්ඤාස කිත්තිතා.</div>
    </div>
</div>