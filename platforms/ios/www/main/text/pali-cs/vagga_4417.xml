<div class="chapter ct_nipatha" node-id="44170">
    <span class="chapter ct_nipatha">8. අට්ඨකනිපාතො</span>
    <div class="chapter-contents">
        <div class="subhead ct_sutta" node-id="44171">
            <span class="subhead ct_sutta">1. මහාකච්චායනත්ථෙරගාථා</span>
            <div class="subhead-contents">
                <div class="paragraph" para="494">
                    <span class="paranum">494</span>
                    <div class="gatha"> ‘‘කම්මං 
                        <pb ed="M" n="0.0295"/>
                        <pb ed="V" n="0.0232"/>
                        <pb ed="P" n="0.0052"/> බහුකං න කාරයෙ, පරිවජ්ජෙය්‍ය ජනං න උය්‍යමෙ;
                    </div>
                    <div class="gathalast">සො උස්සුක්කො රසානුගිද්ධො, අත්ථං රිඤ්චති යො සුඛාධිවාහො.</div>
                </div>
                <div class="paragraph" para="495">
                    <span class="paranum">495</span>
                    <div class="gatha"> ‘‘පඞ්කොති හි නං අවෙදයුං, යායං වන්දනපූජනා කුලෙසු;</div>
                    <div class="gathalast">සුඛුමං සල්ලං දුරුබ්බහං, සක්කාරො කාපුරිසෙන දුජ්ජහො.</div>
                </div>
                <div class="paragraph" para="496">
                    <span class="paranum">496</span>
                    <div class="gatha"> ‘‘න පරස්සුපනිධාය, කම්මං මච්චස්ස පාපකං;</div>
                    <div class="gathalast">අත්තනා තං න සෙවෙය්‍ය, කම්මබන්ධූහි මාතියා.</div>
                </div>
                <div class="paragraph" para="497">
                    <span class="paranum">497</span>
                    <div class="gatha"> ‘‘න පරෙ වචනා චොරො, න පරෙ වචනා මුනි;</div>
                    <div class="gathalast">අත්තා ච නං යථාවෙදි 
                        <span class="note">(යථා වෙත්ති (සී.))</span>, දෙවාපි නං තථා විදූ.
                    </div>
                </div>
                <div class="paragraph" para="498">
                    <span class="paranum">498</span>
                    <div class="gatha"> ‘‘පරෙ ච න විජානන්ති, මයමෙත්ථ යමාමසෙ;</div>
                    <div class="gathalast">යෙ 
                        <pb ed="T" n="0.0342"/> ච තත්ථ විජානන්ති, තතො සම්මන්ති මෙධගා.
                    </div>
                </div>
                <div class="paragraph" para="499">
                    <span class="paranum">499</span>
                    <div class="gatha"> ‘‘ජීවතෙ වාපි සප්පඤ්ඤො, අපි විත්තපරික්ඛයො;</div>
                    <div class="gathalast">පඤ්ඤාය ච අලාභෙන 
                        <span class="note">(අභාවෙන (සී. අට්ඨ.))</span>, විත්තවාපි න ජීවති.
                    </div>
                </div>
                <div class="paragraph" para="500">
                    <span class="paranum">500</span>
                    <div class="gatha"> ‘‘සබ්බං සුණාති සොතෙන, සබ්බං පස්සති චක්ඛුනා;</div>
                    <div class="gathalast">න ච දිට්ඨං සුතං ධීරො, සබ්බං උජ්ඣිතුමරහති.</div>
                </div>
                <div class="paragraph" para="501">
                    <span class="paranum">501</span>
                    <div class="gatha"> ‘‘චක්ඛුමාස්ස යථා අන්ධො, සොතවා බධිරො යථා;</div>
                    <div class="gatha">පඤ්ඤවාස්ස යථා මූගො, බලවා දුබ්බලොරිව;</div>
                    <div class="gathalast">අථ අත්ථෙ සමුප්පන්නෙ, සයෙථ 
                        <span class="note">(පස්සෙථ (ක.))</span> මතසායික’’න්ති.
                    </div>
                </div>
            </div>
            <div class="centre ct_sutta ending">... මහාකච්චායනො ථෙරො....</div>
        </div>
        <div class="subhead ct_sutta" node-id="44172">
            <span class="subhead ct_sutta">2. සිරිමිත්තත්ථෙරගාථා</span>
            <div class="subhead-contents">
                <div class="paragraph" para="502">
                    <span class="paranum">502</span>
                    <div class="gatha"> ‘‘අක්කොධනොනුපනාහී, අමායො රිත්තපෙසුණො;</div>
                    <div class="gathalast">ස වෙ තාදිසකො භික්ඛු, එවං පෙච්ච න සොචති.</div>
                </div>
                <div class="paragraph" para="503">
                    <span class="paranum">503</span>
                    <div class="gatha"> ‘‘අක්කොධනොනුපනාහී, අමායො රිත්තපෙසුණො;</div>
                    <div class="gathalast">ගුත්තද්වාරො සදා භික්ඛු, එවං පෙච්ච න සොචති.</div>
                </div>
                <div class="paragraph" para="504">
                    <span class="paranum">504</span>
                    <div class="gatha"> ‘‘අක්කොධනොනුපනාහී 
                        <pb ed="M" n="0.0296"/>
                        <pb ed="V" n="0.0233"/>, අමායො රිත්තපෙසුණො;
                    </div>
                    <div class="gathalast">කල්‍යාණසීලො සො 
                        <span class="note">(යො (ස්‍යා.))</span> භික්ඛු, එවං පෙච්ච න සොචති.
                    </div>
                </div>
                <div class="paragraph" para="505">
                    <span class="paranum">505</span>
                    <div class="gatha"> ‘‘අක්කොධනොනුපනාහී, අමායො රිත්තපෙසුණො;</div>
                    <div class="gathalast">කල්‍යාණමිත්තො සො භික්ඛු, එවං පෙච්ච න සොචති.</div>
                </div>
                <div class="paragraph" para="506">
                    <span class="paranum">506</span>
                    <div class="gatha"> ‘‘අක්කොධනොනුපනාහී 
                        <pb ed="P" n="0.0053"/>, අමායො රිත්තපෙසුණො;
                    </div>
                    <div class="gathalast">කල්‍යාණපඤ්ඤො සො භික්ඛු, එවං පෙච්ච න සොචති.</div>
                </div>
                <div class="paragraph" para="507">
                    <span class="paranum">507</span>
                    <div class="gatha"> ‘‘යස්ස සද්ධා තථාගතෙ, අචලා සුප්පතිට්ඨිතා;</div>
                    <div class="gathalast">සීලඤ්ච 
                        <pb ed="T" n="0.0343"/> යස්ස කල්‍යාණං, අරියකන්තං පසංසිතං.
                    </div>
                </div>
                <div class="paragraph" para="508">
                    <span class="paranum">508</span>
                    <div class="gatha"> ‘‘සඞ්ඝෙ පසාදො යස්සත්ථි, උජුභූතඤ්ච දස්සනං;</div>
                    <div class="gathalast">‘අදලිද්දො’ති තං ආහු, අමොඝං තස්ස ජීවිතං.</div>
                </div>
                <div class="paragraph" para="509">
                    <span class="paranum">509</span>
                    <div class="gatha"> ‘‘තස්මා සද්ධඤ්ච සීලඤ්ච, පසාදං ධම්මදස්සනං;</div>
                    <div class="gathalast">අනුයුඤ්ජෙථ මෙධාවී, සරං බුද්ධාන සාසන’’න්ති.</div>
                </div>
            </div>
            <div class="centre ct_sutta ending">... සිරිමිත්තො ථෙරො....</div>
        </div>
        <div class="subhead ct_sutta" node-id="44173">
            <span class="subhead ct_sutta">3. මහාපන්ථකත්ථෙරගාථා</span>
            <div class="subhead-contents">
                <div class="paragraph" para="510">
                    <span class="paranum">510</span>
                    <div class="gatha"> ‘‘යදා පඨමමද්දක්ඛිං, සත්ථාරමකුතොභයං;</div>
                    <div class="gathalast">තතො මෙ අහු සංවෙගො, පස්සිත්වා පුරිසුත්තමං.</div>
                </div>
                <div class="paragraph" para="511">
                    <span class="paranum">511</span>
                    <div class="gatha"> ‘‘සිරිං හත්ථෙහි පාදෙහි, යො පණාමෙය්‍ය ආගතං;</div>
                    <div class="gathalast">එතාදිසං සො සත්ථාරං, ආරාධෙත්වා විරාධයෙ.</div>
                </div>
                <div class="paragraph" para="512">
                    <span class="paranum">512</span>
                    <div class="gatha"> ‘‘තදාහං පුත්තදාරඤ්ච, ධනධඤ්ඤඤ්ච ඡඩ්ඩයිං;</div>
                    <div class="gathalast">කෙසමස්සූනි ඡෙදෙත්වා, පබ්බජිං අනගාරියං.</div>
                </div>
                <div class="paragraph" para="513">
                    <span class="paranum">513</span>
                    <div class="gatha"> ‘‘සික්ඛාසාජීවසම්පන්නො, ඉන්ද්‍රියෙසු සුසංවුතො;</div>
                    <div class="gatha">නමස්සමානො සම්බුද්ධං, විහාසිං අපරාජිතො.</div>
                </div>
                <div class="paragraph" para="514">
                    <span class="paranum">514</span>
                    <div class="gatha"> ‘‘තතො මෙ පණිධී ආසි, චෙතසො අභිපත්ථිතො;</div>
                    <div class="gatha">න නිසීදෙ මුහුත්තම්පි, තණ්හාසල්ලෙ අනූහතෙ.</div>
                </div>
                <div class="paragraph" para="515">
                    <span class="paranum">515</span>
                    <div class="gatha"> ‘‘තස්ස මෙවං විහරතො, පස්ස වීරියපරක්කමං;</div>
                    <div class="gatha">තිස්සො විජ්ජා අනුප්පත්තා, කතං බුද්ධස්ස සාසනං.</div>
                </div>
                <div class="paragraph" para="516">
                    <span class="paranum">516</span>
                    <div class="gatha"> ‘‘පුබ්බෙනිවාසං 
                        <pb ed="M" n="0.0297"/> ජානාමි, දිබ්බචක්ඛු විසොධිතං;
                    </div>
                    <div class="gathalast">අරහා දක්ඛිණෙය්‍යොම්හි, විප්පමුත්තො නිරූපධි.</div>
                </div>
                <div class="paragraph" para="517">
                    <span class="paranum">517</span>
                    <div class="gatha"> ‘‘තතො 
                        <pb ed="T" n="0.0344"/>
                        <pb ed="V" n="0.0234"/> රත්‍යා විවසානෙ 
                        <span class="note">(විවසනෙ (සී. ස්‍යා.))</span>, සූරියස්සුග්ගමනං පති;
                    </div>
                    <div class="gathalast">සබ්බං තණ්හං විසොසෙත්වා, පල්ලඞ්කෙන උපාවිසි’’න්ති.</div>
                </div>
            </div>
            <div class="centre ct_sutta ending">... මහාපන්ථකො ථෙරො....</div>
        </div>
    </div>
    <div class="centre ct_nipatha ending">අට්ඨකනිපාතො නිට්ඨිතො.</div>
    <div class="paragraph udana" para="udana">
        <div class="bodytext ct_nipatha">තත්‍රුද්දානං -</div>
        <div class="gathalast ct_nipatha">මහාකච්චායනො ථෙරො, සිරිමිත්තො මහාපන්ථකො;</div>
        <div class="gathalast ct_nipatha">එතෙ අට්ඨනිපාතම්හි, ගාථායො චතුවීසතීති.</div>
    </div>
</div>