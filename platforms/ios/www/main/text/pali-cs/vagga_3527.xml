<div class="chapter ct_vagga" node-id="35270">
    <span class="chapter ct_vagga">(18) 3. සාධුවග්ගො</span>
    <div class="chapter-contents">
        <div class="subhead ct_sutta" node-id="35271">
            <span class="subhead ct_sutta">1. සාධුසුත්තං</span>
            <div class="subhead-contents">
                <div class="paragraph" para="178">
                    <span class="paranum">178</span>
                    <div class="bodytext">
                        <span class="note">(අ. නි. 10.134)</span> ‘‘සාධුඤ්ච 
                        <pb ed="V" n="3.0242"/> වො, භික්ඛවෙ, දෙසෙස්සාමි අසාධුඤ්ච. තං සුණාථ, සාධුකං 
                        <pb ed="T" n="5.0296"/> මනසි කරොථ; භාසිස්සාමී’’ති. ‘‘එවං, භන්තෙ’’ති 
                        <pb ed="P" n="5.0274"/> ඛො තෙ භික්ඛූ භගවතො පච්චස්සොසුං. භගවා එතදවොච -
                    </div>
                    <div class="bodytext">‘‘කතමඤ්ච, භික්ඛවෙ, අසාධු? පාණාතිපාතො, අදින්නාදානං, කාමෙසුමිච්ඡාචාරො, මුසාවාදො, පිසුණා වාචා, ඵරුසා වාචා, සම්ඵප්පලාපො, අභිජ්ඣා, බ්‍යාපාදො, මිච්ඡාදිට්ඨි - ඉදං වුච්චති, භික්ඛවෙ, අසාධු.</div>
                    <div class="bodytext">‘‘කතමඤ්ච, භික්ඛවෙ, සාධු? පාණාතිපාතා වෙරමණී, අදින්නාදානා වෙරමණී, කාමෙසුමිච්ඡාචාරා වෙරමණී, මුසාවාදා වෙරමණී, පිසුණාය වාචාය වෙරමණී, ඵරුසාය වාචාය වෙරමණී, සම්ඵප්පලාපා වෙරමණී, අනභිජ්ඣා, අබ්‍යාපාදො, සම්මාදිට්ඨි - ඉදං වුච්චති, භික්ඛවෙ, සාධූ’’ති. පඨමං.</div>
                </div>
            </div>
        </div>
        <div class="subhead ct_sutta" node-id="35272">
            <span class="subhead ct_sutta">2. අරියධම්මසුත්තං</span>
            <div class="subhead-contents">
                <div class="paragraph" para="179">
                    <span class="paranum">179</span>
                    <div class="bodytext"> ‘‘අරියධම්මඤ්ච වො, භික්ඛවෙ, දෙසෙස්සාමි අනරියධම්මඤ්ච. තං සුණාථ...පෙ.... කතමො ච, භික්ඛවෙ, අනරියො ධම්මො? පාණාතිපාතො...පෙ.... මිච්ඡාදිට්ඨි - අයං වුච්චති, භික්ඛවෙ, අනරියො ධම්මො.</div>
                    <div class="bodytext">‘‘කතමො ච, භික්ඛවෙ, අරියො ධම්මො? පාණාතිපාතා වෙරමණී...පෙ.... සම්මාදිට්ඨි - අයං වුච්චති, භික්ඛවෙ, අරියො ධම්මො’’ති. දුතියං.</div>
                </div>
            </div>
        </div>
        <div class="subhead ct_sutta" node-id="35273">
            <span class="subhead ct_sutta">3. කුසලසුත්තං</span>
            <div class="subhead-contents">
                <div class="paragraph" para="180">
                    <span class="paranum">180</span>
                    <div class="bodytext"> ‘‘කුසලඤ්ච 
                        <pb ed="V" n="3.0243"/>
                        <pb ed="M" n="3.0483"/> වො, භික්ඛවෙ, දෙසෙස්සාමි අකුසලඤ්ච. තං සුණාථ...පෙ.... කතමඤ්ච, භික්ඛවෙ, අකුසලං? පාණාතිපාතො...පෙ.... මිච්ඡාදිට්ඨි - ඉදං වුච්චති, භික්ඛවෙ, අකුසලං.
                    </div>
                    <div class="bodytext">‘‘කතමඤ්ච 
                        <pb ed="T" n="5.0297"/>
                        <pb ed="P" n="5.0275"/>, භික්ඛවෙ, කුසලං? පාණාතිපාතා වෙරමණී...පෙ.... සම්මාදිට්ඨි - ඉදං වුච්චති, භික්ඛවෙ, කුසල’’න්ති. තතියං.
                    </div>
                </div>
            </div>
        </div>
        <div class="subhead ct_sutta" node-id="35274">
            <span class="subhead ct_sutta">4. අත්ථසුත්තං</span>
            <div class="subhead-contents">
                <div class="paragraph" para="181">
                    <span class="paranum">181</span>
                    <div class="bodytext"> ‘‘අත්ථඤ්ච වො, භික්ඛවෙ, දෙසෙස්සාමි අනත්ථඤ්ච. තං සුණාථ...පෙ.... කතමො ච, භික්ඛවෙ, අනත්ථො? පාණාතිපාතො...පෙ.... මිච්ඡාදිට්ඨි - අයං වුච්චති, භික්ඛවෙ, අනත්ථො.</div>
                    <div class="bodytext">‘‘කතමො ච, භික්ඛවෙ, අත්ථො? පාණාතිපාතා වෙරමණී...පෙ.... සම්මාදිට්ඨි - අයං වුච්චති, භික්ඛවෙ, අත්ථො’’ති. චතුත්ථං.</div>
                </div>
            </div>
        </div>
        <div class="subhead ct_sutta" node-id="35275">
            <span class="subhead ct_sutta">5. ධම්මසුත්තං</span>
            <div class="subhead-contents">
                <div class="paragraph" para="182">
                    <span class="paranum">182</span>
                    <div class="bodytext"> ‘‘ධම්මඤ්ච වො, භික්ඛවෙ, දෙසෙස්සාමි අධම්මඤ්ච. තං සුණාථ...පෙ.... කතමො ච, භික්ඛවෙ, අධම්මො? පාණාතිපාතො...පෙ.... මිච්ඡාදිට්ඨි - අයං වුච්චති, භික්ඛවෙ, අධම්මො.</div>
                    <div class="bodytext">‘‘කතමො ච, භික්ඛවෙ, ධම්මො? පාණාතිපාතා වෙරමණී...පෙ.... සම්මාදිට්ඨි - අයං වුච්චති, භික්ඛවෙ, ධම්මො’’ති. පඤ්චමං.</div>
                </div>
            </div>
        </div>
        <div class="subhead ct_sutta" node-id="35276">
            <span class="subhead ct_sutta">6. ආසවසුත්තං</span>
            <div class="subhead-contents">
                <div class="paragraph" para="183">
                    <span class="paranum">183</span>
                    <div class="bodytext"> ‘‘සාසවඤ්ච 
                        <pb ed="V" n="3.0244"/> වො, භික්ඛවෙ, ධම්මං දෙසෙස්සාමි අනාසවඤ්ච. තං සුණාථ...පෙ.... කතමො ච, භික්ඛවෙ, සාසවො ධම්මො? පාණාතිපාතො...පෙ.... මිච්ඡාදිට්ඨි - අයං වුච්චති, භික්ඛවෙ, සාසවො ධම්මො.
                    </div>
                    <div class="bodytext">‘‘කතමො 
                        <pb ed="P" n="5.0276"/> ච, භික්ඛවෙ, අනාසවො ධම්මො? පාණාතිපාතා වෙරමණී...පෙ.... සම්මාදිට්ඨි - අයං වුච්චති, භික්ඛවෙ, අනාසවො 
                        <pb ed="T" n="5.0298"/> ධම්මො’’ති. ඡට්ඨං.
                    </div>
                </div>
            </div>
        </div>
        <div class="subhead ct_sutta" node-id="35277">
            <span class="subhead ct_sutta">7. වජ්ජසුත්තං</span>
            <div class="subhead-contents">
                <div class="paragraph" para="184">
                    <span class="paranum">184</span>
                    <div class="bodytext"> ‘‘සාවජ්ජඤ්ච 
                        <pb ed="M" n="3.0484"/> වො, භික්ඛවෙ, ධම්මං දෙසෙස්සාමි අනවජ්ජඤ්ච. තං සුණාථ...පෙ.... කතමො ච, භික්ඛවෙ, සාවජ්ජො ධම්මො? පාණාතිපාතො...පෙ.... මිච්ඡාදිට්ඨි - අයං වුච්චති, භික්ඛවෙ, සාවජ්ජො ධම්මො.
                    </div>
                    <div class="bodytext">‘‘කතමො ච, භික්ඛවෙ, අනවජ්ජො ධම්මො? පාණාතිපාතා වෙරමණී...පෙ.... සම්මාදිට්ඨි - අයං වුච්චති, භික්ඛවෙ, අනවජ්ජො ධම්මො’’ති. සත්තමං.</div>
                </div>
            </div>
        </div>
        <div class="subhead ct_sutta" node-id="35278">
            <span class="subhead ct_sutta">8. තපනීයසුත්තං</span>
            <div class="subhead-contents">
                <div class="paragraph" para="185">
                    <span class="paranum">185</span>
                    <div class="bodytext"> ‘‘තපනීයඤ්ච වො, භික්ඛවෙ, ධම්මං දෙසෙස්සාමි අතපනීයඤ්ච. තං සුණාථ...පෙ.... කතමො ච, භික්ඛවෙ, තපනීයො ධම්මො? පාණාතිපාතො...පෙ.... මිච්ඡාදිට්ඨි - අයං වුච්චති, භික්ඛවෙ, තපනීයො ධම්මො.</div>
                    <div class="bodytext">‘‘කතමො ච, භික්ඛවෙ, අතපනීයො ධම්මො? පාණාතිපාතා වෙරමණී...පෙ.... සම්මාදිට්ඨි - අයං වුච්චති, භික්ඛවෙ, අතපනීයො ධම්මො’’ති. අට්ඨමං.</div>
                </div>
            </div>
        </div>
        <div class="subhead ct_sutta" node-id="35279">
            <span class="subhead ct_sutta">9. ආචයගාමිසුත්තං</span>
            <div class="subhead-contents">
                <div class="paragraph" para="186">
                    <span class="paranum">186</span>
                    <div class="bodytext"> ‘‘ආචයගාමිඤ්ච 
                        <pb ed="V" n="3.0245"/> වො, භික්ඛවෙ, ධම්මං දෙසෙස්සාමි අපචයගාමිඤ්ච. තං සුණාථ...පෙ.... කතමො ච, භික්ඛවෙ, ආචයගාමී ධම්මො? පාණාතිපාතො...පෙ.... මිච්ඡාදිට්ඨි - අයං වුච්චති, භික්ඛවෙ, ආචයගාමී ධම්මො.
                    </div>
                    <div class="bodytext">‘‘කතමො 
                        <pb ed="P" n="5.0277"/> ච, භික්ඛවෙ, අපචයගාමී ධම්මො? පාණාතිපාතා වෙරමණී...පෙ.... සම්මාදිට්ඨි - අයං වුච්චති, භික්ඛවෙ, අපචයගාමී ධම්මො’’ති. නවමං.
                    </div>
                </div>
            </div>
        </div>
        <div class="subhead ct_sutta" node-id="352710">
            <span class="subhead ct_sutta">10. දුක්ඛුද්‍රයසුත්තං</span>
            <div class="subhead-contents">
                <div class="paragraph" para="187">
                    <span class="paranum">187</span>
                    <div class="bodytext"> ‘‘දුක්ඛුද්‍රයඤ්ච 
                        <pb ed="T" n="5.0299"/> වො, භික්ඛවෙ, ධම්මං දෙසෙස්සාමි සුඛුද්‍රයඤ්ච. තං සුණාථ...පෙ.... කතමො ච, භික්ඛවෙ, දුක්ඛුද්‍රයො ධම්මො? පාණාතිපාතො...පෙ.... මිච්ඡාදිට්ඨි - අයං වුච්චති, භික්ඛවෙ, දුක්ඛුද්‍රයො ධම්මො.
                    </div>
                    <div class="bodytext">‘‘කතමො ච, භික්ඛවෙ, සුඛුද්‍රයො ධම්මො? පාණාතිපාතා වෙරමණී...පෙ.... සම්මාදිට්ඨි - අයං වුච්චති, භික්ඛවෙ, සුඛුද්‍රයො ධම්මො’’ති. දසමං.</div>
                </div>
            </div>
        </div>
        <div class="subhead ct_sutta" node-id="352711">
            <span class="subhead ct_sutta">11. විපාකසුත්තං</span>
            <div class="subhead-contents">
                <div class="paragraph" para="188">
                    <span class="paranum">188</span>
                    <div class="bodytext"> ‘‘දුක්ඛවිපාකඤ්ච 
                        <pb ed="M" n="3.0485"/> වො, භික්ඛවෙ, ධම්මං දෙසෙස්සාමි සුඛවිපාකඤ්ච. තං සුණාථ...පෙ.... කතමො ච, භික්ඛවෙ, දුක්ඛවිපාකො ධම්මො? පාණාතිපාතො...පෙ.... මිච්ඡාදිට්ඨි - අයං වුච්චති, භික්ඛවෙ, දුක්ඛවිපාකො ධම්මො.
                    </div>
                    <div class="bodytext">‘‘කතමො ච, භික්ඛවෙ, සුඛවිපාකො ධම්මො? පාණාතිපාතා වෙරමණී...පෙ.... සම්මාදිට්ඨි - අයං වුච්චති, භික්ඛවෙ, සුඛවිපාකො ධම්මො’’ති. එකාදසමං.</div>
                </div>
            </div>
        </div>
    </div>
    <div class="centre ct_vagga ending">සාධුවග්ගො තතියො.</div>
</div>