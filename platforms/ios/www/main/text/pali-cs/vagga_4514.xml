<div class="chapter ct_nipatha" node-id="45140">
    <span class="chapter ct_nipatha">5. පඤ්චකනිපාතො</span>
    <div class="chapter-contents">
        <div class="subhead ct_sutta" node-id="45141">
            <span class="subhead ct_sutta">1. අඤ්ඤතරාථෙරීගාථා</span>
            <div class="subhead-contents">
                <div class="paragraph" para="67">
                    <span class="paranum">67</span>
                    <div class="gatha"> ‘‘පණ්ණවීසතිවස්සානි 
                        <pb ed="M" n="0.0388"/>
                        <pb ed="V" n="0.0314"/>, යතො පබ්බජිතා අහං;
                    </div>
                    <div class="gathalast">නාච්ඡරාසඞ්ඝාතමත්තම්පි, චිත්තස්සූපසමජ්ඣගං.</div>
                </div>
                <div class="paragraph" para="68">
                    <span class="paranum">68</span>
                    <div class="gatha"> ‘‘අලද්ධා චෙතසො සන්තිං, කාමරාගෙනවස්සුතා;</div>
                    <div class="gathalast">බාහා පග්ගය්හ කන්දන්තී, විහාරං පාවිසිං අහං.</div>
                </div>
                <div class="paragraph" para="69">
                    <span class="paranum">69</span>
                    <div class="gatha"> ‘‘සා භික්ඛුනිං උපාගච්ඡිං, යා මෙ සද්ධායිකා අහු;</div>
                    <div class="gathalast">සා මෙ ධම්මමදෙසෙසි, ඛන්ධායතනධාතුයො
                        <span class="bold"></span>.
                    </div>
                </div>
                <div class="paragraph" para="70">
                    <span class="paranum">70</span>
                    <div class="gatha"> ‘‘තස්සා ධම්මං සුණිත්වාන, එකමන්තෙ උපාවිසිං;</div>
                    <div class="gathalast">පුබ්බෙනිවාසං ජානාමි, දිබ්බචක්ඛු විසොධිතං.</div>
                </div>
                <div class="paragraph" para="71">
                    <span class="paranum">71</span>
                    <div class="gatha"> ‘‘චෙතොපරිච්චඤාණඤ්ච 
                        <pb ed="T" n="0.0453"/>
                        <pb ed="P" n="0.0131"/>
                        <span class="note">(චෙතොපරියඤාණඤ්ච (ක.))</span>, සොතධාතු විසොධිතා;
                    </div>
                    <div class="gatha">ඉද්ධීපි මෙ සච්ඡිකතා, පත්තො මෙ ආසවක්ඛයො;</div>
                    <div class="gathalast">ඡළභිඤ්ඤා 
                        <span class="note">(ඡ මෙභිඤ්ඤා (ස්‍යා. ක.))</span> සච්ඡිකතා, කතං බුද්ධස්ස සාසන’’න්ති.
                    </div>
                </div>
            </div>
            <div class="centre ct_sutta ending">... අඤ්ඤතරා ථෙරී ....</div>
        </div>
        <div class="subhead ct_sutta" node-id="45142">
            <span class="subhead ct_sutta">2. විමලාථෙරීගාථා</span>
            <div class="subhead-contents">
                <div class="paragraph" para="72">
                    <span class="paranum">72</span>
                    <div class="gatha"> ‘‘මත්තා වණ්ණෙන රූපෙන, සොභග්ගෙන යසෙන ච;</div>
                    <div class="gathalast">යොබ්බනෙන චුපත්ථද්ධා, අඤ්ඤාසමතිමඤ්ඤිහං.</div>
                </div>
                <div class="paragraph" para="73">
                    <span class="paranum">73</span>
                    <div class="gatha"> ‘‘විභූසෙත්වා ඉමං කායං, සුචිත්තං බාලලාපනං;</div>
                    <div class="gathalast">අට්ඨාසිං වෙසිද්වාරම්හි, ලුද්දො පාසමිවොඩ්ඩිය.</div>
                </div>
                <div class="paragraph" para="74">
                    <span class="paranum">74</span>
                    <div class="gatha"> ‘‘පිලන්ධනං විදංසෙන්තී, ගුය්හං පකාසිකං බහුං;</div>
                    <div class="gathalast">අකාසිං විවිධං මායං, උජ්ජග්ඝන්තී බහුං ජනං.</div>
                </div>
                <div class="paragraph" para="75">
                    <span class="paranum">75</span>
                    <div class="gatha"> ‘‘සාජ්ජ පිණ්ඩං චරිත්වාන, මුණ්ඩා සඞ්ඝාටිපාරුතා;</div>
                    <div class="gathalast">නිසින්නා රුක්ඛමූලම්හි, අවිතක්කස්ස ලාභිනී.</div>
                </div>
                <div class="paragraph" para="76">
                    <span class="paranum">76</span>
                    <div class="gatha"> ‘‘සබ්බෙ යොගා සමුච්ඡින්නා, යෙ දිබ්බා යෙ ච මානුසා;</div>
                    <div class="gathalast">ඛෙපෙත්වා ආසවෙ සබ්බෙ, සීතිභූතාම්හි නිබ්බුතා’’ති.</div>
                </div>
            </div>
            <div class="centre ct_sutta ending">... විමලා පුරාණගණිකා ථෙරී....</div>
        </div>
        <div class="subhead ct_sutta" node-id="45143">
            <span class="subhead ct_sutta">3. සීහාථෙරීගාථා</span>
            <div class="subhead-contents">
                <div class="paragraph" para="77">
                    <span class="paranum">77</span>
                    <div class="gatha"> ‘‘අයොනිසො 
                        <pb ed="M" n="0.0389"/>
                        <pb ed="V" n="0.0315"/> මනසිකාරා, කාමරාගෙන අට්ටිතා;
                    </div>
                    <div class="gathalast">අහොසිං උද්ධතා පුබ්බෙ, චිත්තෙ අවසවත්තිනී.</div>
                </div>
                <div class="paragraph" para="78">
                    <span class="paranum">78</span>
                    <div class="gatha"> ‘‘පරියුට්ඨිතා ක්ලෙසෙහි, සුභසඤ්ඤානුවත්තිනී;</div>
                    <div class="gathalast">සමං චිත්තස්ස න ලභිං, රාගචිත්තවසානුගා.</div>
                </div>
                <div class="paragraph" para="79">
                    <span class="paranum">79</span>
                    <div class="gatha"> ‘‘කිසා 
                        <pb ed="T" n="0.0454"/> පණ්ඩු විවණ්ණා ච, සත්ත වස්සානි චාරිහං;
                    </div>
                    <div class="gathalast">නාහං දිවා වා රත්තිං වා, සුඛං වින්දිං සුදුක්ඛිතා.</div>
                </div>
                <div class="paragraph" para="80">
                    <span class="paranum">80</span>
                    <div class="gatha"> ‘‘තතො රජ්ජුං ගහෙත්වාන, පාවිසිං වනමන්තරං;</div>
                    <div class="gathalast">වරං මෙ ඉධ උබ්බන්ධං, යඤ්ච හීනං පුනාචරෙ.</div>
                </div>
                <div class="paragraph" para="81">
                    <span class="paranum">81</span>
                    <div class="gatha"> ‘‘දළ්හපාසං 
                        <span class="note">(දළ්හං පාසං (සී.))</span> කරිත්වාන, රුක්ඛසාඛාය බන්ධිය;
                    </div>
                    <div class="gathalast">පක්ඛිපිං 
                        <pb ed="P" n="0.0132"/> පාසං ගීවායං, අථ චිත්තං විමුච්චි මෙ’’ති.
                    </div>
                </div>
            </div>
            <div class="centre ct_sutta ending">... සීහා ථෙරී....</div>
        </div>
        <div class="subhead ct_sutta" node-id="45144">
            <span class="subhead ct_sutta">4. සුන්දරීනන්දාථෙරීගාථා</span>
            <div class="subhead-contents">
                <div class="paragraph" para="82">
                    <span class="paranum">82</span>
                    <div class="gatha"> ‘‘ආතුරං අසුචිං පූතිං, පස්ස නන්දෙ සමුස්සයං;</div>
                    <div class="gathalast">අසුභාය චිත්තං භාවෙහි, එකග්ගං සුසමාහිතං.</div>
                </div>
                <div class="paragraph" para="83">
                    <span class="paranum">83</span>
                    <div class="gatha"> ‘‘යථා ඉදං තථා එතං, යථා එතං තථා ඉදං;</div>
                    <div class="gathalast">දුග්ගන්ධං පූතිකං වාති, බාලානං අභිනන්දිතං.</div>
                </div>
                <div class="paragraph" para="84">
                    <span class="paranum">84</span>
                    <div class="gatha"> ‘‘එවමෙතං අවෙක්ඛන්තී, රත්තින්දිවමතන්දිතා;</div>
                    <div class="gathalast">තතො සකාය පඤ්ඤාය, අභිනිබ්බිජ්ඣ 
                        <span class="note">(අභිනිබ්බිජ්ජ (සී. ස්‍යා.))</span> දක්ඛිසං.
                    </div>
                </div>
                <div class="paragraph" para="85">
                    <span class="paranum">85</span>
                    <div class="gatha"> ‘‘තස්සා මෙ අප්පමත්තාය, විචිනන්තියා යොනිසො;</div>
                    <div class="gathalast">යථාභූතං අයං කායො, දිට්ඨො සන්තරබාහිරො.</div>
                </div>
                <div class="paragraph" para="86">
                    <span class="paranum">86</span>
                    <div class="gatha"> ‘‘අථ නිබ්බින්දහං කායෙ, අජ්ඣත්තඤ්ච විරජ්ජහං;</div>
                    <div class="gathalast">අප්පමත්තා විසංයුත්තා, උපසන්තාම්හි නිබ්බුතා’’ති.</div>
                </div>
            </div>
            <div class="centre ct_sutta ending">... සුන්දරීනන්දා ථෙරී....</div>
        </div>
        <div class="subhead ct_sutta" node-id="45145">
            <span class="subhead ct_sutta">5. නන්දුත්තරාථෙරීගාථා</span>
            <div class="subhead-contents">
                <div class="paragraph" para="87">
                    <span class="paranum">87</span>
                    <div class="gatha"> ‘‘අග්ගිං 
                        <pb ed="V" n="0.0316"/> චන්දඤ්ච සූරියඤ්ච, දෙවතා ච නමස්සිහං;
                    </div>
                    <div class="gathalast">නදීතිත්ථානි ගන්ත්වාන, උදකං ඔරුහාමිහං.</div>
                </div>
                <div class="paragraph" para="88">
                    <span class="paranum">88</span>
                    <div class="gatha"> ‘‘බහූවතසමාදානා 
                        <pb ed="M" n="0.0390"/>
                        <pb ed="T" n="0.0455"/>, අඩ්ඪං සීසස්ස ඔලිඛිං;
                    </div>
                    <div class="gathalast">ඡමාය සෙය්‍යං කප්පෙමි, රත්තිං භත්තං න භුඤ්ජහං.</div>
                </div>
                <div class="paragraph" para="89">
                    <span class="paranum">89</span>
                    <div class="gatha"> ‘‘විභූසාමණ්ඩනරතා, න්හාපනුච්ඡාදනෙහි ච;</div>
                    <div class="gathalast">උපකාසිං ඉමං කායං, කාමරාගෙන අට්ටිතා.</div>
                </div>
                <div class="paragraph" para="90">
                    <span class="paranum">90</span>
                    <div class="gatha"> ‘‘තතො සද්ධං ලභිත්වාන, පබ්බජිං අනගාරියං;</div>
                    <div class="gathalast">දිස්වා කායං යථාභූතං, කාමරාගො සමූහතො.</div>
                </div>
                <div class="paragraph" para="91">
                    <span class="paranum">91</span>
                    <div class="gatha"> ‘‘සබ්බෙ භවා සමුච්ඡින්නා, ඉච්ඡා ච පත්ථනාපි ච;</div>
                    <div class="gathalast">සබ්බයොගවිසංයුත්තා, සන්තිං පාපුණි චෙතසො’’ති.</div>
                </div>
            </div>
            <div class="centre ct_sutta ending">... නන්දුත්තරා ථෙරී....</div>
        </div>
        <div class="subhead ct_sutta" node-id="45146">
            <span class="subhead ct_sutta">6. මිත්තාකාළීථෙරීගාථා</span>
            <div class="subhead-contents">
                <div class="paragraph" para="92">
                    <span class="paranum">92</span>
                    <div class="gatha"> ‘‘සද්ධාය පබ්බජිත්වාන, අගාරස්මානගාරියං;</div>
                    <div class="gathalast">විචරිංහං තෙන තෙන, ලාභසක්කාරඋස්සුකා.</div>
                </div>
                <div class="paragraph" para="93">
                    <span class="paranum">93</span>
                    <div class="gatha"> ‘‘රිඤ්චිත්වා 
                        <pb ed="P" n="0.0133"/> පරමං අත්ථං, හීනමත්ථං අසෙවිහං;
                    </div>
                    <div class="gathalast">කිලෙසානං වසං ගන්ත්වා, සාමඤ්ඤත්ථං න බුජ්ඣිහං.</div>
                </div>
                <div class="paragraph" para="94">
                    <span class="paranum">94</span>
                    <div class="gatha"> ‘‘තස්සා මෙ අහු සංවෙගො, නිසින්නාය විහාරකෙ;</div>
                    <div class="gathalast">උම්මග්ගපටිපන්නාම්හි, තණ්හාය වසමාගතා.</div>
                </div>
                <div class="paragraph" para="95">
                    <span class="paranum">95</span>
                    <div class="gatha"> ‘‘අප්පකං ජීවිතං මය්හං, ජරා බ්‍යාධි ච මද්දති;</div>
                    <div class="gathalast">පුරායං භිජ්ජති 
                        <span class="note">(ජරාය භිජ්ජතෙ (සී.))</span> කායො, න මෙ කාලො පමජ්ජිතුං.
                    </div>
                </div>
                <div class="paragraph" para="96">
                    <span class="paranum">96</span>
                    <div class="gatha"> ‘‘යථාභූතමවෙක්ඛන්තී, ඛන්ධානං උදයබ්බයං;</div>
                    <div class="gathalast">විමුත්තචිත්තා උට්ඨාසිං, කතං බුද්ධස්ස සාසන’’න්ත්න්ත්ති.</div>
                </div>
            </div>
            <div class="centre ct_sutta ending">... මිත්තා කාළී ථෙරී....</div>
        </div>
        <div class="subhead ct_sutta" node-id="45147">
            <span class="subhead ct_sutta">7. සකුලාථෙරීගාථා</span>
            <div class="subhead-contents">
                <div class="paragraph" para="97">
                    <span class="paranum">97</span>
                    <div class="gatha"> ‘‘අගාරස්මිං 
                        <pb ed="T" n="0.0456"/>
                        <pb ed="V" n="0.0317"/> වසන්තීහං, ධම්මං සුත්වාන භික්ඛුනො;
                    </div>
                    <div class="gathalast">අද්දසං විරජං ධම්මං, නිබ්බානං පදමච්චුතං.</div>
                </div>
                <div class="paragraph" para="98">
                    <span class="paranum">98</span>
                    <div class="gatha"> ‘‘සාහං පුත්තං ධීතරඤ්ච, ධනධඤ්ඤඤ්ච ඡඩ්ඩිය;</div>
                    <div class="gathalast">කෙසෙ ඡෙදාපයිත්වාන, පබ්බජිං අනගාරියං.</div>
                </div>
                <div class="paragraph" para="99">
                    <span class="paranum">99</span>
                    <div class="gatha"> ‘‘සික්ඛමානා 
                        <pb ed="M" n="0.0391"/> අහං සන්තී, භාවෙන්තී මග්ගමඤ්ජසං;
                    </div>
                    <div class="gathalast">පහාසිං රාගදොසඤ්ච, තදෙකට්ඨෙ ච ආසවෙ.</div>
                </div>
                <div class="paragraph" para="100">
                    <span class="paranum">100</span>
                    <div class="gatha"> ‘‘භික්ඛුනී උපසම්පජ්ජ, පුබ්බජාතිමනුස්සරිං;</div>
                    <div class="gathalast">දිබ්බචක්ඛු විසොධිතං 
                        <span class="note">(විසොධිතං දිබ්බචක්ඛු (සී.))</span>, විමලං සාධුභාවිතං.
                    </div>
                </div>
                <div class="paragraph" para="101">
                    <span class="paranum">101</span>
                    <div class="gatha"> ‘‘සඞ්ඛාරෙ පරතො දිස්වා, හෙතුජාතෙ පලොකිතෙ 
                        <span class="note">(පලොකිනෙ (ක.))</span>;
                    </div>
                    <div class="gathalast">පහාසිං ආසවෙ සබ්බෙ, සීතිභූතාම්හි නිබ්බුතා’’ති.</div>
                </div>
            </div>
            <div class="centre ct_sutta ending">... සකුලා ථෙරී....</div>
        </div>
        <div class="subhead ct_sutta" node-id="45148">
            <span class="subhead ct_sutta">8. සොණාථෙරීගාථා</span>
            <div class="subhead-contents">
                <div class="paragraph" para="102">
                    <span class="paranum">102</span>
                    <div class="gatha"> ‘‘දස පුත්තෙ විජායිත්වා, අස්මිං රූපසමුස්සයෙ;</div>
                    <div class="gathalast">තතොහං දුබ්බලා ජිණ්ණා, භික්ඛුනිං උපසඞ්කමිං.</div>
                </div>
                <div class="paragraph" para="103">
                    <span class="paranum">103</span>
                    <div class="gatha"> ‘‘සා මෙ ධම්මමදෙසෙසි, ඛන්ධායතනධාතුයො;</div>
                    <div class="gathalast">තස්සා ධම්මං සුණිත්වාන, කෙසෙ ඡෙත්වාන පබ්බජිං.</div>
                </div>
                <div class="paragraph" para="104">
                    <span class="paranum">104</span>
                    <div class="gatha"> ‘‘තස්සා මෙ සික්ඛමානාය, දිබ්බචක්ඛු විසොධිතං;</div>
                    <div class="gathalast">පුබ්බෙනිවාසං ජානාමි, යත්ථ මෙ වුසිතං පුරෙ.</div>
                </div>
                <div class="paragraph" para="105">
                    <span class="paranum">105</span>
                    <div class="gatha"> ‘‘අනිමිත්තඤ්ච 
                        <pb ed="P" n="0.0134"/> භාවෙමි, එකග්ගා සුසමාහිතා;
                    </div>
                    <div class="gathalast">අනන්තරාවිමොක්ඛාසිං, අනුපාදාය නිබ්බුතා.</div>
                </div>
                <div class="paragraph" para="106">
                    <span class="paranum">106</span>
                    <div class="gatha"> ‘‘පඤ්චක්ඛන්ධා පරිඤ්ඤාතා, තිට්ඨන්ති ඡින්නමූලකා;</div>
                    <div class="gathalast">ධි 
                        <pb ed="T" n="0.0457"/> තවත්ථු ජරෙ ජම්මෙ, නත්ථි දානි පුනබ්භවො’’ති.
                    </div>
                </div>
            </div>
            <div class="centre ct_sutta ending">... සොණා ථෙරී....</div>
        </div>
        <div class="subhead ct_sutta" node-id="45149">
            <span class="subhead ct_sutta">9. භද්දාකුණ්ඩලකෙසාථෙරීගාථා</span>
            <div class="subhead-contents">
                <div class="paragraph" para="107">
                    <span class="paranum">107</span>
                    <div class="gatha"> ‘‘ලූනකෙසී 
                        <pb ed="V" n="0.0318"/> පඞ්කධරී, එකසාටී පුරෙ චරිං;
                    </div>
                    <div class="gathalast">අවජ්ජෙ වජ්ජමතිනී, වජ්ජෙ චාවජ්ජදස්සිනී.</div>
                </div>
                <div class="paragraph" para="108">
                    <span class="paranum">108</span>
                    <div class="gatha"> ‘‘දිවාවිහාරා නික්ඛම්ම, ගිජ්ඣකූටම්හි පබ්බතෙ;</div>
                    <div class="gathalast">අද්දසං විරජං බුද්ධං, භික්ඛුසඞ්ඝපුරක්ඛතං.</div>
                </div>
                <div class="paragraph" para="109">
                    <span class="paranum">109</span>
                    <div class="gatha"> ‘‘නිහච්ච ජාණුං වන්දිත්වා, සම්මුඛා අඤ්ජලිං අකං;</div>
                    <div class="gathalast">‘එහි භද්දෙ’ති මං අවච, සා මෙ ආසූපසම්පදා.</div>
                </div>
                <div class="paragraph" para="110">
                    <span class="paranum">110</span>
                    <div class="gatha"> ‘‘චිණ්ණා 
                        <pb ed="M" n="0.0392"/> අඞ්ගා ච මගධා, වජ්ජී කාසී ච කොසලා;
                    </div>
                    <div class="gathalast">අනණා පණ්ණාසවස්සානි, රට්ඨපිණ්ඩං අභුඤ්ජහං.</div>
                </div>
                <div class="paragraph" para="111">
                    <span class="paranum">111</span>
                    <div class="gatha"> ‘‘පුඤ්ඤං වත පසවි බහුං, සප්පඤ්ඤො වතායං උපාසකො;</div>
                    <div class="gathalast">යො භද්දාය චීවරං අදාසි, විප්පමුත්තාය සබ්බගන්ථෙහී’’ති.</div>
                </div>
            </div>
            <div class="centre ct_sutta ending">... භද්දා කුණ්ඩලකෙසා ථෙරී....</div>
        </div>
        <div class="subhead ct_sutta" node-id="451410">
            <span class="subhead ct_sutta">10. පටාචාරාථෙරීගාථා</span>
            <div class="subhead-contents">
                <div class="paragraph" para="112">
                    <span class="paranum">112</span>
                    <div class="gatha"> ‘‘නඞ්ගලෙහි කසං ඛෙත්තං, බීජානි පවපං ඡමා;</div>
                    <div class="gathalast">පුත්තදාරානි පොසෙන්තා, ධනං වින්දන්ති මාණවා.</div>
                </div>
                <div class="paragraph" para="113">
                    <span class="paranum">113</span>
                    <div class="gatha"> ‘‘කිමහං සීලසම්පන්නා, සත්ථුසාසනකාරිකා;</div>
                    <div class="gathalast">නිබ්බානං නාධිගච්ඡාමි, අකුසීතා අනුද්ධතා.</div>
                </div>
                <div class="paragraph" para="114">
                    <span class="paranum">114</span>
                    <div class="gatha"> ‘‘පාදෙ පක්ඛාලයිත්වාන, උදකෙසු කරොමහං;</div>
                    <div class="gathalast">පාදොදකඤ්ච 
                        <pb ed="T" n="0.0458"/> දිස්වාන, ථලතො නින්නමාගතං.
                    </div>
                </div>
                <div class="paragraph" para="115">
                    <span class="paranum">115</span>
                    <div class="gatha"> ‘‘තතො චිත්තං සමාධෙසිං, අස්සං භද්‍රංවජානියං;</div>
                    <div class="gatha">තතො 
                        <pb ed="P" n="0.0135"/> දීපං ගහෙත්වාන, විහාරං පාවිසිං අහං;
                    </div>
                    <div class="gathalast">සෙය්‍යං ඔලොකයිත්වාන, මඤ්චකම්හි උපාවිසිං.</div>
                </div>
                <div class="paragraph" para="116">
                    <span class="paranum">116</span>
                    <div class="gatha"> ‘‘තතො සූචිං ගහෙත්වාන, වට්ටිං ඔකස්සයාමහං;</div>
                    <div class="gathalast">පදීපස්සෙව නිබ්බානං, විමොක්ඛො අහු චෙතසො’’ති.</div>
                </div>
            </div>
            <div class="centre ct_sutta ending">... පටාචාරා ථෙරී....</div>
        </div>
        <div class="subhead ct_sutta" node-id="451411">
            <span class="subhead ct_sutta">11. තිංසමත්තාථෙරීගාථා</span>
            <div class="subhead-contents">
                <div class="paragraph" para="117">
                    <span class="paranum">117</span>
                    <div class="gatha"> ‘‘‘මුසලානි 
                        <pb ed="V" n="0.0319"/> ගහෙත්වාන, ධඤ්ඤං කොට්ටෙන්ති මාණවා 
                        <span class="note">(මානවා (සී.))</span>;
                    </div>
                    <div class="gathalast">පුත්තදාරානි පොසෙන්තා, ධනං වින්දන්ති මාණවා.</div>
                </div>
                <div class="paragraph" para="118">
                    <span class="paranum">118</span>
                    <div class="gatha"> ‘‘‘කරොථ බුද්ධසාසනං, යං කත්වා නානුතප්පති;</div>
                    <div class="gatha">ඛිප්පං පාදානි ධොවිත්වා, එකමන්තෙ නිසීදථ;</div>
                    <div class="gathalast">චෙතොසමථමනුයුත්තා, කරොථ බුද්ධසාසනං’.</div>
                </div>
                <div class="paragraph" para="119">
                    <span class="paranum">119</span>
                    <div class="gatha"> ‘‘තස්සා තා 
                        <span class="note">(තං (සී.))</span> වචනං සුත්වා, පටාචාරාය සාසනං;
                    </div>
                    <div class="gatha">පාදෙ පක්ඛාලයිත්වාන, එකමන්තං උපාවිසුං;</div>
                    <div class="gathalast">චෙතොසමථමනුයුත්තා, අකංසු බුද්ධසාසනං.</div>
                </div>
                <div class="paragraph" para="120">
                    <span class="paranum">120</span>
                    <div class="gatha"> ‘‘රත්තියා 
                        <pb ed="M" n="0.0393"/> පුරිමෙ යාමෙ, පුබ්බජාතිමනුස්සරුං;
                    </div>
                    <div class="gatha">රත්තියා මජ්ඣිමෙ යාමෙ, දිබ්බචක්ඛුං විසොධයුං;</div>
                    <div class="gathalast">රත්තියා පච්ඡිමෙ යාමෙ, තමොඛන්ධං පදාලයුං.</div>
                </div>
                <div class="paragraph" para="121">
                    <span class="paranum">121</span>
                    <div class="gatha"> ‘‘උට්ඨාය පාදෙ වන්දිංසු, ‘කතා තෙ අනුසාසනී;</div>
                    <div class="gatha">ඉන්දංව 
                        <pb ed="T" n="0.0459"/> දෙවා තිදසා, සඞ්ගාමෙ අපරාජිතං;
                    </div>
                    <div class="gathalast">පුරක්ඛත්වා විහස්සාම 
                        <span class="note">(විහරාම (සී.), විහරිස්සාම (ස්‍යා.))</span>, තෙවිජ්ජාම්හ අනාසවා’’’ති.
                    </div>
                    <div class="bodytext">ඉත්ථං සුදං තිංසමත්තා ථෙරී භික්ඛුනියො පටාචාරාය සන්තිකෙ අඤ්ඤං බ්‍යාකරිංසූති.</div>
                </div>
            </div>
        </div>
        <div class="subhead ct_sutta" node-id="451412">
            <span class="subhead ct_sutta">12. චන්දාථෙරීගාථා</span>
            <div class="subhead-contents">
                <div class="paragraph" para="122">
                    <span class="paranum">122</span>
                    <div class="gatha"> ‘‘දුග්ගතාහං පුරෙ ආසිං, විධවා ච අපුත්තිකා;</div>
                    <div class="gathalast">විනා මිත්තෙහි ඤාතීහි, භත්තචොළස්ස නාධිගං.</div>
                </div>
                <div class="paragraph" para="123">
                    <span class="paranum">123</span>
                    <div class="gatha"> ‘‘පත්තං දණ්ඩඤ්ච ගණ්හිත්වා, භික්ඛමානා කුලා කුලං;</div>
                    <div class="gathalast">සීතුණ්හෙන ච ඩය්හන්තී, සත්ත වස්සානි චාරිහං.</div>
                </div>
                <div class="paragraph" para="124">
                    <span class="paranum">124</span>
                    <div class="gatha"> ‘‘භික්ඛුනිං පුන දිස්වාන, අන්නපානස්ස ලාභිනිං;</div>
                    <div class="gathalast">උපසඞ්කම්ම අවොචං 
                        <span class="note">(අවොචිං (ක.))</span>, ‘පබ්බජ්ජං අනගාරියං’.
                    </div>
                </div>
                <div class="paragraph" para="125">
                    <span class="paranum">125</span>
                    <div class="gatha"> ‘‘සා 
                        <pb ed="P" n="0.0136"/> ච මං අනුකම්පාය, පබ්බාජෙසි පටාචාරා;
                    </div>
                    <div class="gathalast">තතො මං ඔවදිත්වාන, පරමත්ථෙ නියොජයි.</div>
                </div>
                <div class="paragraph" para="126">
                    <span class="paranum">126</span>
                    <div class="gatha"> ‘‘තස්සාහං 
                        <pb ed="V" n="0.0320"/> වචනං සුත්වා, අකාසිං අනුසාසනිං;
                    </div>
                    <div class="gathalast">අමොඝො අය්‍යායොවාදො, තෙවිජ්ජාම්හි අනාසවා’’ති.</div>
                </div>
            </div>
            <div class="centre ct_sutta ending">... චන්දා ථෙරී....</div>
        </div>
    </div>
    <div class="centre ct_nipatha ending">පඤ්චකනිපාතො නිට්ඨිතො.</div>
</div>