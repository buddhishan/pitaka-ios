<div class="chapter ct_vagga" node-id="48320">
    <span class="chapter ct_vagga">23. වෙස්සභූබුද්ධවංසො</span>
    <div class="chapter-contents">
        <div class="paragraph" para="1">
            <span class="paranum">1</span>
            <div class="gatha"> තත්ථෙව 
                <pb ed="P" n="0.0056"/> මණ්ඩකප්පම්හි, අසමො අප්පටිපුග්ගලො;
            </div>
            <div class="gathalast">වෙස්සභූ නාම නාමෙන, ලොකෙ උප්පජ්ජි නායකො 
                <span class="note">(සො ජිනො (ස්‍යා. කං. ක.))</span>.
            </div>
        </div>
        <div class="paragraph" para="2">
            <span class="paranum">2</span>
            <div class="gatha"> ආදිත්තං 
                <pb ed="M" n="2.0369"/> වත රාගග්ගි, තණ්හානං විජිතං තදා;
            </div>
            <div class="gathalast">නාගොව බන්ධනං ඡෙත්වා, පත්තො සම්බොධිමුත්තමං.</div>
        </div>
        <div class="paragraph" para="3">
            <span class="paranum">3</span>
            <div class="gatha"> ධම්මචක්කං පවත්තෙන්තෙ, වෙස්සභූලොකනායකෙ;</div>
            <div class="gathalast">අසීතිකොටිසහස්සානං, පඨමාභිසමයො අහු.</div>
        </div>
        <div class="paragraph" para="4">
            <span class="paranum">4</span>
            <div class="gatha"> පක්කන්තෙ චාරිකං රට්ඨෙ, ලොකජෙට්ඨෙ නරාසභෙ;</div>
            <div class="gathalast">සත්තතිකොටිසහස්සානං, දුතියාභිසමයො අහු.</div>
        </div>
        <div class="paragraph" para="5">
            <span class="paranum">5</span>
            <div class="gatha"> මහාදිට්ඨිං විනොදෙන්තො, පාටිහෙරං කරොති සො;</div>
            <div class="gathalast">සමාගතා නරමරූ, දසසහස්සී සදෙවකෙ.</div>
        </div>
        <div class="paragraph" para="6">
            <span class="paranum">6</span>
            <div class="gatha"> මහාඅච්ඡරියං 
                <pb ed="T" n="2.0525"/> දිස්වා, අබ්භුතං ලොමහංසනං;
            </div>
            <div class="gathalast">දෙවා චෙව මනුස්සා ච, බුජ්ඣරෙ සට්ඨිකොටියො.</div>
        </div>
        <div class="paragraph" para="7">
            <span class="paranum">7</span>
            <div class="gatha"> සන්නිපාතා තයො ආසුං, වෙස්සභුස්ස මහෙසිනො;</div>
            <div class="gathalast">ඛීණාසවානං විමලානං, සන්තචිත්තාන තාදිනං.</div>
        </div>
        <div class="paragraph" para="8">
            <span class="paranum">8</span>
            <div class="gatha"> අසීතිභික්ඛුසහස්සානං, පඨමො ආසි සමාගමො;</div>
            <div class="gathalast">සත්තතිභික්ඛුසහස්සානං, දුතියො ආසි සමාගමො.</div>
        </div>
        <div class="paragraph" para="9">
            <span class="paranum">9</span>
            <div class="gatha"> සට්ඨිභික්ඛුසහස්සානං 
                <pb ed="V" n="2.0354"/>, තතියො ආසි සමාගමො;
            </div>
            <div class="gathalast">ජරාදිභයභීතානං, ඔරසානං මහෙසිනො.</div>
        </div>
        <div class="paragraph" para="10">
            <span class="paranum">10</span>
            <div class="gatha"> අහං තෙන සමයෙන, සුදස්සනො නාම ඛත්තියො;</div>
            <div class="gatha">නිමන්තෙත්වා මහාවීරං, දානං දත්වා මහාරහං;</div>
            <div class="gathalast">අන්නපානෙන වත්ථෙන, සසඞ්ඝං ජින පූජයිං.</div>
        </div>
        <div class="paragraph" para="11">
            <span class="paranum">11</span>
            <div class="gatha"> තස්ස බුද්ධස්ස අසමස්ස, චක්කං වත්තිතමුත්තමං;</div>
            <div class="gathalast">සුත්වාන පණිතං ධම්මං, පබ්බජ්ජමභිරොචයිං.</div>
        </div>
        <div class="paragraph" para="12">
            <span class="paranum">12</span>
            <div class="gatha"> මහාදානං පවත්තෙත්වා, රත්තින්දිවමතන්දිතො;</div>
            <div class="gathalast">පබ්බජ්ජං ගුණසම්පන්නං, පබ්බජිං ජිනසන්තිකෙ.</div>
        </div>
        <div class="paragraph" para="13">
            <span class="paranum">13</span>
            <div class="gatha"> ආචාරගුණසම්පන්නො, වත්තසීලසමාහිතො;</div>
            <div class="gathalast">සබ්බඤ්ඤුතං ගවෙසන්තො, රමාමි ජිනසාසනෙ.</div>
        </div>
        <div class="paragraph" para="14">
            <span class="paranum">14</span>
            <div class="gatha"> සද්ධාපීතිං උපගන්ත්වා, බුද්ධං වන්දාමි සත්ථරං;</div>
            <div class="gathalast">පීති උප්පජ්ජති මය්හං, බොධියායෙව කාරණා.</div>
        </div>
        <div class="paragraph" para="15">
            <span class="paranum">15</span>
            <div class="gatha"> අනිවත්තමානසං 
                <pb ed="M" n="2.0370"/> ඤත්වා, සම්බුද්ධො එතදබ්‍රවි;
            </div>
            <div class="gathalast">‘‘එකතිංසෙ ඉතො කප්පෙ, අයං බුද්ධො භවිස්සති.</div>
        </div>
        <div class="paragraph" para="16">
            <span class="paranum">16</span>
            <div class="gatha"> ‘‘අහු 
                <pb ed="T" n="2.0526"/> කපිලව්හයා රම්මා...පෙ.... හෙස්සාම සම්මුඛා ඉමං’’.
            </div>
        </div>
        <div class="paragraph" para="17">
            <span class="paranum">17</span>
            <div class="gatha"> තස්සාහං 
                <pb ed="P" n="0.0057"/> වචනං සුත්වා, භිය්‍යො චිත්තං පසාදයිං;
            </div>
            <div class="gathalast">උත්තරිං වතමධිට්ඨාසිං, දසපාරමිපූරියා.</div>
        </div>
        <div class="paragraph" para="18">
            <span class="paranum">18</span>
            <div class="gatha"> අනොමං නාම නගරං, සුප්පතීතො නාම ඛත්තියො;</div>
            <div class="gathalast">මාතා යසවතී නාම, වෙස්සභුස්ස මහෙසිනො.</div>
        </div>
        <div class="paragraph" para="19">
            <span class="paranum">19</span>
            <div class="gatha"> ඡ ච වස්සසහස්සානි, අගාරං අජ්ඣ සො වසි;</div>
            <div class="gathalast">රුචි සුරුචි රතිවඩ්ඪනො, තයො පාසාදමුත්තමා.</div>
        </div>
        <div class="paragraph" para="20">
            <span class="paranum">20</span>
            <div class="gatha"> අනූනතිංසසහස්සානි, නාරියො සමලඞ්කතා;</div>
            <div class="gathalast">සුචිත්තා නාම සා නාරී, සුප්පබුද්ධො නාම අත්‍රජො.</div>
        </div>
        <div class="paragraph" para="21">
            <span class="paranum">21</span>
            <div class="gatha"> නිමිත්තෙ චතුරො දිස්වා, සිවිකායාභිනික්ඛමි;</div>
            <div class="gathalast">ඡමාසං පධානචාරං, අචරී පුරිසුත්තමො.</div>
        </div>
        <div class="paragraph" para="22">
            <span class="paranum">22</span>
            <div class="gatha"> බ්‍රහ්මුනා 
                <pb ed="T" n="2.0528"/> යාචිතො සන්තො, වෙස්සභූලොකනායකො;
            </div>
            <div class="gathalast">වත්ති චක්කං මහාවීරො, අරුණාරාමෙ නරුත්තමො.</div>
        </div>
        <div class="paragraph" para="23">
            <span class="paranum">23</span>
            <div class="gatha"> සොණො 
                <pb ed="V" n="2.0355"/> ච උත්තරො චෙව, අහෙසුං අග්ගසාවකා;
            </div>
            <div class="gathalast">උපසන්තො නාමුපට්ඨාකො, වෙස්සභුස්ස මහෙසිනො.</div>
        </div>
        <div class="paragraph" para="24">
            <span class="paranum">24</span>
            <div class="gatha"> රාමා 
                <span class="note">(දාමා (සී.))</span> චෙව සමාලා ච, අහෙසුං අග්ගසාවිකා;
            </div>
            <div class="gathalast">බොධි තස්ස භගවතො, මහාසාලොති වුච්චති.</div>
        </div>
        <div class="paragraph" para="25">
            <span class="paranum">25</span>
            <div class="gatha"> සොත්ථිකො චෙව රම්භො ච, අහෙසුං අග්ගුපට්ඨකා;</div>
            <div class="gathalast">ගොතමී සිරිමා චෙව, අහෙසුං අග්ගුපට්ඨිකා.</div>
        </div>
        <div class="paragraph" para="26">
            <span class="paranum">26</span>
            <div class="gatha"> සට්ඨිරතනමුබ්බෙධො, හෙමයූපසමූපමො;</div>
            <div class="gathalast">කායා නිච්ඡරති රස්මි, රත්තිංව පබ්බතෙ සිඛී.</div>
        </div>
        <div class="paragraph" para="27">
            <span class="paranum">27</span>
            <div class="gatha"> සට්ඨිවස්සසහස්සානි, ආයු තස්ස මහෙසිනො;</div>
            <div class="gathalast">තාවතා තිට්ඨමානො සො, තාරෙසි ජනතං බහුං.</div>
        </div>
        <div class="paragraph" para="28">
            <span class="paranum">28</span>
            <div class="gatha"> ධම්මං 
                <pb ed="M" n="2.0371"/> විත්ථාරිකං කත්වා, විභජිත්වා මහාජනං;
            </div>
            <div class="gathalast">ධම්මනාවං ඨපෙත්වාන, නිබ්බුතො සො සසාවකො.</div>
        </div>
        <div class="paragraph" para="29">
            <span class="paranum">29</span>
            <div class="gatha"> දස්සනෙය්‍යං සබ්බජනං, විහාරං ඉරියාපථං;</div>
            <div class="gathalast">සබ්බං තමන්තරහිතං, නනු රිත්තා සබ්බසඞ්ඛාරා.</div>
        </div>
        <div class="paragraph" para="30">
            <span class="paranum">30</span>
            <div class="gatha"> වෙස්සභූ ජිනවරො සත්ථා, ඛෙමාරාමම්හි නිබ්බුතො;</div>
            <div class="gathalast">ධාතුවිත්ථාරිකං ආසි, තෙසු තෙසු පදෙසතොති.</div>
        </div>
    </div>
    <div class="centre ct_vagga ending">වෙස්සභුස්ස භගවතො වංසො එකවීසතිමො.</div>
</div>