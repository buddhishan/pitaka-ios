<div class="chapter ct_vagga" node-id="35290">
    <span class="chapter ct_vagga">(20) 5. අපරපුග්ගලවග්ගො</span>
    <div class="chapter-contents">
        <div class="subhead ct_sutta" node-id="35291">
            <span class="subhead ct_sutta">නසෙවිතබ්බාදිසුත්තානි</span>
            <div class="subhead-contents">
                <div class="paragraph" para="199">
                    <span class="paranum">199</span>
                    <div class="bodytext"> ‘‘දසහි 
                        <pb ed="V" n="3.0250"/>, භික්ඛවෙ, ධම්මෙහි සමන්නාගතො පුග්ගලො න සෙවිතබ්බො. කතමෙහි දසහි? පාණාතිපාතී හොති, අදින්නාදායී හොති, කාමෙසුමිච්ඡාචාරී හොති, මුසාවාදී හොති, පිසුණවාචො හොති, ඵරුසවාචො 
                        <pb ed="T" n="5.0303"/> හොති, සම්ඵප්පලාපී හොති, අභිජ්ඣාලු හොති, බ්‍යාපන්නචිත්තො හොති, මිච්ඡාදිට්ඨිකො හොති - ඉමෙහි ඛො, භික්ඛවෙ, දසහි ධම්මෙහි සමන්නාගතො පුග්ගලො න සෙවිතබ්බො.
                    </div>
                    <div class="bodytext">‘‘දසහි, භික්ඛවෙ, ධම්මෙහි සමන්නාගතො පුග්ගලො සෙවිතබ්බො. කතමෙහි දසහි? පාණාතිපාතා පටිවිරතො හොති, අදින්නාදානා පටිවිරතො හොති, කාමෙසුමිච්ඡාචාරා පටිවිරතො හොති, මුසාවාදා පටිවිරතො හොති, පිසුණාය වාචාය පටිවිරතො හොති, ඵරුසාය වාචාය පටිවිරතො 
                        <pb ed="P" n="5.0282"/> හොති, සම්ඵප්පලාපා පටිවිරතො හොති, අනභිජ්ඣාලු හොති, අබ්‍යාපන්නචිත්තො හොති, සම්මාදිට්ඨිකො හොති - ඉමෙහි ඛො, භික්ඛවෙ, දසහි ධම්මෙහි සමන්නාගතො පුග්ගලො සෙවිතබ්බො’’.
                    </div>
                </div>
                <div class="paragraph" para="200-209">
                    <span class="paranum">200-209</span>
                    <div class="bodytext"> ‘‘දසහි, භික්ඛවෙ, ධම්මෙහි සමන්නාගතො පුග්ගලො න භජිතබ්බො...පෙ.... භජිතබ්බො... න පයිරුපාසිතබ්බො... පයිරුපාසිතබ්බො... න පුජ්ජො හොති... පුජ්ජො හොති... න පාසංසො හොති... පාසංසො හොති... අගාරවො හොති... ගාරවො හොති... අප්පතිස්සො හොති... සප්පතිස්සො හොති... න ආරාධකො හොති... ආරාධකො හොති... න විසුජ්ඣති... විසුජ්ඣති... මානං නාධිභොති 
                        <span class="note">(නාභිභොති (සී.) අ. නි. 10.156-166)</span> ... මානං අධිභොති... පඤ්ඤාය න වඩ්ඪති... පඤ්ඤාය වඩ්ඪති...පෙ.....
                    </div>
                </div>
                <div class="paragraph" para="210">
                    <span class="paranum">210</span>
                    <div class="bodytext"> ‘‘දසහි 
                        <pb ed="M" n="3.0489"/>, භික්ඛවෙ, ධම්මෙහි සමන්නාගතො පුග්ගලො බහුං අපුඤ්ඤං පසවති... බහුං පුඤ්ඤං පසවති. කතමෙහි දසහි? පාණාතිපාතා පටිවිරතො හොති, අදින්නාදානා පටිවිරතො හොති 
                        <pb ed="V" n="3.0251"/>, කාමෙසුමිච්ඡාචාරා පටිවිරතො හොති, මුසාවාදා පටිවිරතො හොති, පිසුණාය වාචාය පටිවිරතො හොති, ඵරුසාය වාචාය පටිවිරතො හොති, සම්ඵප්පලාපා පටිවිරතො හොති, අනභිජ්ඣාලු හොති 
                        <pb ed="T" n="5.0304"/>, අබ්‍යාපන්නචිත්තො හොති, සම්මාදිට්ඨිකො හොති - ඉමෙහි ඛො, භික්ඛවෙ, දසහි ධම්මෙහි සමන්නාගතො පුග්ගලො බහුං පුඤ්ඤං පසවතී’’ති.
                    </div>
                </div>
            </div>
        </div>
    </div>
    <div class="centre ct_vagga ending">අපරපුග්ගලවග්ගො පඤ්චමො.</div>
</div>
<chapter-ending/>
<div class="centre ct_pannasaka ending">චතුත්ථපණ්ණාසකං සමත්තං.</div>