<div class="chapter ct_vagga" node-id="46270">
    <span class="chapter ct_vagga">18. කුමුදවග්ගො</span>
    <div class="chapter-contents">
        <div class="subhead ct_sutta" node-id="46271">
            <span class="subhead ct_sutta">1. කුමුදමාලියත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘පබ්බතෙ 
                        <pb ed="T" n="1.0274"/>
                        <pb ed="M" n="1.0207"/>
                        <pb ed="V" n="1.0191"/> හිමවන්තම්හි, මහාජාතස්සරො අහු;
                    </div>
                    <div class="gathalast">තත්ථජො රක්ඛසො ආසිං, ඝොරරූපො මහබ්බලො.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘කුමුදං පුප්ඵතෙ තත්ථ, චක්කමත්තානි ජායරෙ;</div>
                    <div class="gathalast">ඔචිනාමි ච තං පුප්ඵං, බලිනො සමිතිං තදා.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘අත්ථදස්සී 
                        <pb ed="P" n="1.0187"/> තු භගවා, ද්විපදින්දො නරාසභො;
                    </div>
                    <div class="gathalast">පුප්ඵසඞ්කොචිතං 
                        <span class="note">(පුප්ඵං සඞ්කොචිතං (සී. ස්‍යා.), පුප්ඵං සමොචිතං (?))</span> දිස්වා, ආගච්ඡි මම සන්තිකං.
                    </div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘උපාගතඤ්ච සම්බුද්ධං, දෙවදෙවං නරාසභං;</div>
                    <div class="gathalast">සබ්බඤ්ච පුප්ඵං පග්ගය්හ, බුද්ධස්ස අභිරොපයිං.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘යාවතා හිමවන්තන්තා, පරිසා සා 
                        <span class="note">(හිමවන්තස්මිං, යාව මාලා (ස්‍යා.))</span> තදා අහු;
                    </div>
                    <div class="gathalast">තාවච්ඡදනසම්පන්නො, අගමාසි තථාගතො.</div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ‘‘අට්ඨාරසෙ කප්පසතෙ, යං පුප්ඵමභිරොපයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="7">
                    <span class="paranum">7</span>
                    <div class="gatha"> ‘‘ඉතො පන්නරසෙ කප්පෙ, සත්තාහෙසුං ජනාධිපා;</div>
                    <div class="gathalast">සහස්සරථනාමා තෙ, චක්කවත්තී මහබ්බලා.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘පටිසම්භිදා චතස්සො, විමොක්ඛාපි ච අට්ඨිමෙ;</div>
                    <div class="gathalast">ඡළභිඤ්ඤා සච්ඡිකතා, කතං බුද්ධස්ස සාසනං’’.</div>
                    <div class="bodytext">ඉත්ථං 
                        <pb ed="T" n="1.0275"/> සුදං ආයස්මා කුමුදමාලියො ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">කුමුදමාලියත්ථෙරස්සාපදානං පඨමං.</div>
        </div>
        <div class="subhead ct_sutta" node-id="46272">
            <span class="subhead ct_sutta">2. නිස්සෙණිදායකත්ථෙරඅපදානං</span>
            <div class="subhead-contents">
                <div class="paragraph" para="9">
                    <span class="paranum">9</span>
                    <div class="gatha"> ‘‘කොණ්ඩඤ්ඤස්ස 
                        <pb ed="V" n="1.0192"/> භගවතො, ලොකජෙට්ඨස්ස තාදිනො;
                    </div>
                    <div class="gathalast">ආරොහත්ථාය පාසාදං, නිස්සෙණී කාරිතා මයා.</div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘‘තෙන 
                        <pb ed="M" n="1.0208"/> චිත්තප්පසාදෙන, අනුභොත්වාන සම්පදා;
                    </div>
                    <div class="gathalast">ධාරෙමි අන්තිමං දෙහං, සම්මාසම්බුද්ධසාසනෙ.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘එකත්තිංසම්හි කප්පානං, සහස්සම්හි තයො අහුං 
                        <span class="note">(මහා (සී. ස්‍යා.))</span>;
                    </div>
                    <div class="gathalast">සම්බහුලා නාම රාජානො, චක්කවත්තී මහබ්බලා.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා නිස්සෙණිදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">නිස්සෙණිදායකත්ථෙරස්සාපදානං දුතියං.</div>
        </div>
        <div class="subhead ct_sutta" node-id="46273">
            <span class="subhead ct_sutta">3. රත්තිපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="13">
                    <span class="paranum">13</span>
                    <div class="gatha"> ‘‘මිගලුද්දො 
                        <pb ed="P" n="1.0188"/> පුරෙ ආසිං, අරඤ්ඤෙ කානනෙ අහං;
                    </div>
                    <div class="gathalast">විපස්සිං අද්දසං බුද්ධං, දෙවදෙවං නරාසභං.</div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘‘රත්තිකං 
                        <pb ed="T" n="1.0276"/> පුප්ඵිතං දිස්වා, කුටජං ධරණීරුහං;
                    </div>
                    <div class="gathalast">සමූලං පග්ගහෙත්වාන, උපනෙසිං මහෙසිනො.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘එකනවුතිතො කප්පෙ, යං පුප්ඵමභිරොපයිං;</div>
                    <div class="gathalast">දුග්ගතිං නාභිජානාමි, පුප්ඵදානස්සිදං ඵලං.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘ඉතො ච අට්ඨමෙ කප්පෙ, සුප්පසන්නසනාමකො;</div>
                    <div class="gathalast">සත්තරතනසම්පන්නො, රාජාහොසිං මහබ්බලො.</div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා රත්තිපුප්ඵියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">රත්තිපුප්ඵියත්ථෙරස්සාපදානං තතියං.</div>
        </div>
        <div class="subhead ct_sutta" node-id="46274">
            <span class="subhead ct_sutta">4. උදපානදායකත්ථෙරඅපදානං</span>
            <div class="subhead-contents">
                <div class="paragraph" para="18">
                    <span class="paranum">18</span>
                    <div class="gatha"> ‘‘විපස්සිනො 
                        <pb ed="V" n="1.0193"/> භගවතො, උදපානො කතො මයා;
                    </div>
                    <div class="gathalast">පිණ්ඩපාතඤ්ච දත්වාන 
                        <span class="note">(ගහෙත්වාන (ස්‍යා.))</span>, නිය්‍යාදෙසිමහං තදා.
                    </div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘එකනවුතිතො 
                        <pb ed="M" n="1.0209"/> කප්පෙ, යං කම්මමකරිං තදා;
                    </div>
                    <div class="gathalast">දුග්ගතිං නාභිජානාමි, උදපානස්සිදං ඵලං.</div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං 
                        <pb ed="T" n="1.0277"/> සුදං ආයස්මා උදපානදායකො ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">උදපානදායකත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="46275">
            <span class="subhead ct_sutta">5. සීහාසනදායකත්ථෙරඅපදානං</span>
            <div class="subhead-contents">
                <div class="paragraph" para="21">
                    <span class="paranum">21</span>
                    <div class="gatha"> ‘‘නිබ්බුතෙ ලොකනාථම්හි, පදුමුත්තරනායකෙ;</div>
                    <div class="gathalast">පසන්නචිත්තො සුමනො, සීහාසනමදාසහං.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘බහූහි ගන්ධමාලෙහි, දිට්ඨධම්මසුඛාවහෙ;</div>
                    <div class="gathalast">තත්ථ පූජඤ්ච කත්වාන, නිබ්බායති බහුජ්ජනො.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘පසන්නචිත්තො 
                        <pb ed="P" n="1.0189"/> සුමනො, වන්දිත්වා බොධිමුත්තමං;
                    </div>
                    <div class="gathalast">කප්පානං සතසහස්සං, දුග්ගතිං නුපපජ්ජහං.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘පන්නරසසහස්සම්හි, කප්පානං අට්ඨ ආසු තෙ 
                        <span class="note">(අට්ඨ ආසයුං (ක.))</span>;
                    </div>
                    <div class="gathalast">සිලුච්චයසනාමා ච, රාජානො චක්කවත්තිනො.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="gathalast">ඉත්ථං සුදං ආයස්මා සීහාසනදායකො ථෙරො ඉමා ගාථායො අභාසිත්ථාති;</div>
                </div>
            </div>
            <div class="centre ct_sutta ending">සීහාසනදායකත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="46276">
            <span class="subhead ct_sutta">6. මග්ගදත්තිකත්ථෙරඅපදානං</span>
            <div class="subhead-contents">
                <div class="paragraph" para="26">
                    <span class="paranum">26</span>
                    <div class="gatha"> ‘‘අනොමදස්සී 
                        <pb ed="T" n="1.0278"/> භගවා, ද්විපදින්දො නරාසභො;
                    </div>
                    <div class="gathalast">දිට්ඨධම්මසුඛත්ථාය, අබ්භොකාසම්හි චඞ්කමි.</div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘උද්ධතෙ 
                        <pb ed="M" n="1.0210"/>
                        <pb ed="V" n="1.0194"/> පාදෙ පුප්ඵානි, සොභං මුද්ධනි තිට්ඨරෙ;
                    </div>
                    <div class="gathalast">පසන්නචිත්තො සුමනො, වන්දිත්වා පුප්ඵමොකිරිං.</div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘වීසකප්පසහස්සම්හි, ඉතො පඤ්ච ජනා අහුං;</div>
                    <div class="gathalast">පුප්ඵච්ඡදනියා නාම, චක්කවත්තී මහබ්බලා.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා මග්ගදත්තිකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">මග්ගදත්තිකත්ථෙරස්සාපදානං ඡට්ඨං.</div>
        </div>
        <div class="subhead ct_sutta" node-id="46277">
            <span class="subhead ct_sutta">7. එකදීපියත්ථෙරඅපදානං</span>
            <div class="subhead-contents">
                <div class="paragraph" para="30">
                    <span class="paranum">30</span>
                    <div class="gatha"> ‘‘පදුමුත්තරස්ස මුනිනො, සළලෙ බොධිමුත්තමෙ;</div>
                    <div class="gathalast">පසන්නචිත්තො සුමනො, එකදීපං අදාසහං.</div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ‘‘භවෙ නිබ්බත්තමානම්හි, නිබ්බත්තෙ පුඤ්ඤසඤ්චයෙ;</div>
                    <div class="gathalast">දුග්ගතිං නාභිජානාමි, දීපදානස්සිදං ඵලං.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘සොළසෙ 
                        <pb ed="T" n="1.0279"/> කප්පසහස්සෙ, ඉතො තෙ චතුරො ජනා;
                    </div>
                    <div class="gathalast">චන්දාභා නාම නාමෙන, චක්කවත්තී මහබ්බලා.</div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා එකදීපියො ථෙරො ඉමා ගාථායො අභාසිත්ථාති.</div>
                </div>
                <div class="centre ending">එකදීපියත්ථෙරස්සාපදානං සත්තමං.</div>
            </div>
            <div class="centre ct_sutta ending">නවමං භාණවාරං.</div>
        </div>
        <div class="subhead ct_sutta" node-id="46278">
            <span class="subhead ct_sutta">8. මණිපූජකත්ථෙරඅපදානං</span>
            <div class="subhead-contents">
                <div class="paragraph" para="34">
                    <span class="paranum">34</span>
                    <div class="gatha"> ‘‘ඔරෙන 
                        <pb ed="P" n="1.0190"/> හිමවන්තස්ස, නදිකා සම්පවත්තථ;
                    </div>
                    <div class="gathalast">තස්සා චානුපඛෙත්තම්හි, සයම්භූ වසතෙ තදා.</div>
                </div>
                <div class="paragraph" para="35">
                    <span class="paranum">35</span>
                    <div class="gatha"> ‘‘මණිං 
                        <pb ed="M" n="1.0211"/> පග්ගය්හ පල්ලඞ්කං, සාධුචිත්තං මනොරමං;
                    </div>
                    <div class="gathalast">පසන්නචිත්තො සුමනො, බුද්ධස්ස අභිරොපයිං.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘චතුන්නවුතිතො 
                        <pb ed="V" n="1.0195"/> කප්පෙ, යං මණිං අභිරොපයිං;
                    </div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘ඉතො ච ද්වාදසෙ කප්පෙ, සතරංසීසනාමකා;</div>
                    <div class="gathalast">අට්ඨ තෙ ආසුං රාජානො, චක්කවත්තී මහබ්බලා.</div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං 
                        <pb ed="T" n="1.0280"/> සුදං ආයස්මා මණිපූජකො ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">මණිපූජකත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="46279">
            <span class="subhead ct_sutta">9. තිකිච්ඡකත්ථෙරඅපදානං</span>
            <div class="subhead-contents">
                <div class="paragraph" para="39">
                    <span class="paranum">39</span>
                    <div class="gatha"> ‘‘නගරෙ බන්ධුමතියා, වෙජ්ජො ආසිං සුසික්ඛිතො;</div>
                    <div class="gathalast">ආතුරානං සදුක්ඛානං, මහාජනසුඛාවහො.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘බ්‍යාධිතං සමණං දිස්වා, සීලවන්තං මහාජුතිං;</div>
                    <div class="gathalast">පසන්නචිත්තො සුමනො, භෙසජ්ජමදදිං තදා.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘අරොගො ආසි තෙනෙව, සමණො සංවුතින්ද්‍රියො;</div>
                    <div class="gathalast">අසොකො නාම නාමෙන, උපට්ඨාකො විපස්සිනො.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘එකනවුතිතො කප්පෙ, යං ඔසධමදාසහං;</div>
                    <div class="gathalast">දුග්ගතිං නාභිජානාමි, භෙසජ්ජස්ස ඉදං ඵලං.</div>
                </div>
                <div class="paragraph" para="43">
                    <span class="paranum">43</span>
                    <div class="gatha"> ‘‘ඉතො ච අට්ඨමෙ කප්පෙ, සබ්බොසධසනාමකො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා තිකිච්ඡකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">තිකිච්ඡකත්ථෙරස්සාපදානං නවමං.</div>
        </div>
        <div class="subhead ct_sutta" node-id="462710">
            <span class="subhead ct_sutta">10. සඞ්ඝුපට්ඨාකත්ථෙරඅපදානං</span>
            <div class="subhead-contents">
                <div class="paragraph" para="45">
                    <span class="paranum">45</span>
                    <div class="gatha"> ‘‘වෙස්සභුම්හි 
                        <pb ed="T" n="1.0281"/>
                        <pb ed="M" n="1.0212"/>
                        <pb ed="P" n="1.0191"/> භගවති, අහොසාරාමිකො අහං;
                    </div>
                    <div class="gathalast">පසන්නචිත්තො සුමනො, උපට්ඨිං සඞ්ඝමුත්තමං.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> ‘‘එකත්තිංසෙ 
                        <pb ed="V" n="1.0196"/> ඉතො කප්පෙ, යං කම්මමකරිං තදා;
                    </div>
                    <div class="gathalast">දුග්ගතිං නාභිජානාමි, උපට්ඨානස්සිදං ඵලං.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘ඉතො තෙ සත්තමෙ කප්පෙ, සත්තෙවාසුං සමොදකා;</div>
                    <div class="gathalast">සත්තරතනසම්පන්නා, චක්කවත්තී මහබ්බලා.</div>
                </div>
                <div class="paragraph" para="48">
                    <span class="paranum">48</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා සඞ්ඝුපට්ඨාකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සඞ්ඝුපට්ඨාකත්ථෙරස්සාපදානං දසමං.</div>
        </div>
    </div>
    <div class="centre ct_vagga ending">කුමුදවග්ගො අට්ඨාරසමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">කුමුදො අථ නිස්සෙණී, රත්තිකො උදපානදො;</div>
        <div class="ct_vagga gatha">සීහාසනී මග්ගදදො, එකදීපී මණිප්පදො;</div>
        <div class="gathalast ct_vagga">තිකිච්ඡකො උපට්ඨාකො, එකපඤ්ඤාස ගාථකාති.</div>
    </div>
</div>