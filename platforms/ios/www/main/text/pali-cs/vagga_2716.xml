<div class="chapter ct_vagga" node-id="27160">
    <span class="chapter ct_vagga">(7) 2. සුඛවග්ගො</span>
    <div class="chapter-contents">
        <div class="paragraph" para="65">
            <span class="paranum">65</span>
            <div class="bodytext"> ‘‘ද්වෙමානි 
                <pb ed="V" n="1.0096"/>
                <pb ed="M" n="1.0079"/>, භික්ඛවෙ, සුඛානි. කතමානි ද්වෙ? ගිහිසුඛඤ්ච පබ්බජිතසුඛඤ්ච. ඉමානි ඛො, භික්ඛවෙ, ද්වෙ සුඛානි. එතදග්ගං, භික්ඛවෙ, ඉමෙසං ද්වින්නං සුඛානං යදිදං පබ්බජිතසුඛ’’න්ති.
            </div>
        </div>
        <div class="paragraph" para="66">
            <span class="paranum">66</span>
            <div class="bodytext"> ‘‘ද්වෙමානි, භික්ඛවෙ, සුඛානි. කතමානි ද්වෙ? කාමසුඛඤ්ච නෙක්ඛම්මසුඛඤ්ච. ඉමානි ඛො, භික්ඛවෙ, ද්වෙ සුඛානි. එතදග්ගං, භික්ඛවෙ, ඉමෙසං 
                <pb ed="T" n="1.0101"/> ද්වින්නං සුඛානං යදිදං නෙක්ඛම්මසුඛ’’න්ති.
            </div>
        </div>
        <div class="paragraph" para="67">
            <span class="paranum">67</span>
            <div class="bodytext"> ‘‘ද්වෙමානි, භික්ඛවෙ, සුඛානි. කතමානි ද්වෙ? උපධිසුඛඤ්ච නිරුපධිසුඛඤ්ච. ඉමානි ඛො, භික්ඛවෙ, ද්වෙ සුඛානි. එතදග්ගං, භික්ඛවෙ, ඉමෙසං ද්වින්නං සුඛානං යදිදං නිරුපධිසුඛ’’න්ති.</div>
        </div>
        <div class="paragraph" para="68">
            <span class="paranum">68</span>
            <div class="bodytext"> ‘‘ද්වෙමානි, භික්ඛවෙ, සුඛානි. කතමානි ද්වෙ? සාසවසුඛඤ්ච 
                <pb ed="P" n="1.0081"/> අනාසවසුඛඤ්ච. ඉමානි ඛො, භික්ඛවෙ, ද්වෙ සුඛානි. එතදග්ගං, භික්ඛවෙ, ඉමෙසං ද්වින්නං සුඛානං යදිදං අනාසවසුඛ’’න්ති.
            </div>
        </div>
        <div class="paragraph" para="69">
            <span class="paranum">69</span>
            <div class="bodytext"> ‘‘ද්වෙමානි, භික්ඛවෙ, සුඛානි. කතමානි ද්වෙ? සාමිසඤ්ච සුඛං නිරාමිසඤ්ච සුඛං. ඉමානි ඛො, භික්ඛවෙ, ද්වෙ සුඛානි. එතදග්ගං, භික්ඛවෙ, ඉමෙසං ද්වින්නං සුඛානං යදිදං නිරාමිසං සුඛ’’න්ති.</div>
        </div>
        <div class="paragraph" para="70">
            <span class="paranum">70</span>
            <div class="bodytext"> ‘‘ද්වෙමානි, භික්ඛවෙ, සුඛානි. කතමානි ද්වෙ? අරියසුඛඤ්ච අනරියසුඛඤ්ච. ඉමානි ඛො, භික්ඛවෙ, ද්වෙ සුඛානි. එතදග්ගං, භික්ඛවෙ, ඉමෙසං ද්වින්නං සුඛානං යදිදං අරියසුඛ’’න්ති.</div>
        </div>
        <div class="paragraph" para="71">
            <span class="paranum">71</span>
            <div class="bodytext"> ‘‘ද්වෙමානි 
                <pb ed="V" n="1.0097"/>, භික්ඛවෙ, සුඛානි. කතමානි ද්වෙ? කායිකඤ්ච සුඛං චෙතසිකඤ්ච සුඛං. ඉමානි ඛො, භික්ඛවෙ, ද්වෙ සුඛානි. එතදග්ගං, භික්ඛවෙ, ඉමෙසං ද්වින්නං සුඛානං යදිදං චෙතසිකං සුඛ’’න්ති.
            </div>
        </div>
        <div class="paragraph" para="72">
            <span class="paranum">72</span>
            <div class="bodytext"> ‘‘ද්වෙමානි, භික්ඛවෙ, සුඛානි. කතමානි ද්වෙ? සප්පීතිකඤ්ච සුඛං නිප්පීතිකඤ්ච සුඛං. ඉමානි ඛො, භික්ඛවෙ, ද්වෙ සුඛානි. එතදග්ගං, භික්ඛවෙ, ඉමෙසං ද්වින්නං සුඛානං යදිදං නිප්පීතිකං සුඛ’’න්ති.</div>
        </div>
        <div class="paragraph" para="73">
            <span class="paranum">73</span>
            <div class="bodytext"> ‘‘ද්වෙමානි, භික්ඛවෙ, සුඛානි. කතමානි ද්වෙ? සාතසුඛඤ්ච උපෙක්ඛාසුඛඤ්ච 
                <pb ed="T" n="1.0102"/>. ඉමානි ඛො, භික්ඛවෙ, ද්වෙ සුඛානි. එතදග්ගං, භික්ඛවෙ, ඉමෙසං ද්වින්නං සුඛානං යදිදං උපෙක්ඛාසුඛ’’න්ති.
            </div>
        </div>
        <div class="paragraph" para="74">
            <span class="paranum">74</span>
            <div class="bodytext"> ‘‘ද්වෙමානි 
                <pb ed="M" n="1.0080"/>, භික්ඛවෙ, සුඛානි. කතමානි ද්වෙ? සමාධිසුඛඤ්ච අසමාධිසුඛඤ්ච. ඉමානි ඛො, භික්ඛවෙ, ද්වෙ සුඛානි. එතදග්ගං, භික්ඛවෙ, ඉමෙසං ද්වින්නං සුඛානං යදිදං සමාධිසුඛ’’න්ති.
            </div>
        </div>
        <div class="paragraph" para="75">
            <span class="paranum">75</span>
            <div class="bodytext"> ‘‘ද්වෙමානි, භික්ඛවෙ, සුඛානි. කතමානි ද්වෙ? සප්පීතිකාරම්මණඤ්ච සුඛං නිප්පීතිකාරම්මණඤ්ච සුඛං. ඉමානි 
                <pb ed="P" n="1.0082"/> ඛො, භික්ඛවෙ, ද්වෙ සුඛානි. එතදග්ගං, භික්ඛවෙ, ඉමෙසං ද්වින්නං සුඛානං යදිදං නිප්පීතිකාරම්මණං සුඛ’’න්ති.
            </div>
        </div>
        <div class="paragraph" para="76">
            <span class="paranum">76</span>
            <div class="bodytext"> ‘‘ද්වෙමානි, භික්ඛවෙ, සුඛානි. කතමානි ද්වෙ? සාතාරම්මණඤ්ච සුඛං උපෙක්ඛාරම්මණඤ්ච සුඛං. ඉමානි ඛො, භික්ඛවෙ, ද්වෙ සුඛානි. එතදග්ගං, භික්ඛවෙ, ඉමෙසං ද්වින්නං සුඛානං යදිදං උපෙක්ඛාරම්මණං සුඛ’’න්ති.</div>
        </div>
        <div class="paragraph" para="77">
            <span class="paranum">77</span>
            <div class="bodytext"> ‘‘ද්වෙමානි, භික්ඛවෙ, සුඛානි. කතමානි ද්වෙ? රූපාරම්මණඤ්ච සුඛං අරූපාරම්මණඤ්ච සුඛං. ඉමානි ඛො, භික්ඛවෙ, ද්වෙ සුඛානි. එතදග්ගං, භික්ඛවෙ, ඉමෙසං ද්වින්නං සුඛානං යදිදං අරූපාරම්මණං සුඛ’’න්ති.</div>
        </div>
    </div>
    <div class="centre ct_vagga ending">සුඛවග්ගො දුතියො.</div>
</div>