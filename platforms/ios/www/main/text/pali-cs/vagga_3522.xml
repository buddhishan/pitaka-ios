<div class="chapter ct_vagga" node-id="35220">
    <span class="chapter ct_vagga">(13) 3. පරිසුද්ධවග්ගො</span>
    <div class="chapter-contents">
        <div class="subhead ct_sutta" node-id="35221">
            <span class="subhead ct_sutta">1. පඨමසුත්තං</span>
            <div class="subhead-contents">
                <div class="paragraph" para="123">
                    <span class="paranum">123</span>
                    <div class="bodytext"> ‘‘දසයිමෙ 
                        <pb ed="V" n="3.0205"/>, භික්ඛවෙ, ධම්මා පරිසුද්ධා පරියොදාතා, නාඤ්ඤත්‍ර සුගතවිනයා. කතමෙ දස? සම්මාදිට්ඨි, සම්මාසඞ්කප්පො, සම්මාවාචා, සම්මාකම්මන්තො, සම්මාආජීවො, සම්මාවායාමො, සම්මාසති, සම්මාසමාධි, සම්මාඤාණං, සම්මාවිමුත්ති - ඉමෙ ඛො, භික්ඛවෙ, දස ධම්මා පරිසුද්ධා පරියොදාතා, නාඤ්ඤත්‍ර සුගතවිනයා’’ති. පඨමං.
                    </div>
                </div>
            </div>
        </div>
        <div class="subhead ct_sutta" node-id="35222">
            <span class="subhead ct_sutta">2. දුතියසුත්තං</span>
            <div class="subhead-contents">
                <div class="paragraph" para="124">
                    <span class="paranum">124</span>
                    <div class="bodytext"> ‘‘දසයිමෙ, භික්ඛවෙ, ධම්මා අනුප්පන්නා උප්පජ්ජන්ති, නාඤ්ඤත්‍ර සුගතවිනයා. කතමෙ දස? සම්මාදිට්ඨි 
                        <pb ed="P" n="5.0238"/>...පෙ.... සම්මාවිමුත්ති - ඉමෙ ඛො, භික්ඛවෙ, දස ධම්මා අනුප්පන්නා උප්පජ්ජන්ති, නාඤ්ඤත්‍ර සුගතවිනයා’’ති. දුතියං.
                    </div>
                </div>
            </div>
        </div>
        <div class="subhead ct_sutta" node-id="35223">
            <span class="subhead ct_sutta">3. තතියසුත්තං</span>
            <div class="subhead-contents">
                <div class="paragraph" para="125">
                    <span class="paranum">125</span>
                    <div class="bodytext"> ‘‘දසයිමෙ 
                        <pb ed="M" n="3.0451"/>, භික්ඛවෙ, ධම්මා මහප්ඵලා මහානිසංසා, නාඤ්ඤත්‍ර සුගතවිනයා. කතමෙ දස? සම්මාදිට්ඨි...පෙ.... සම්මාවිමුත්ති - ඉමෙ ඛො 
                        <pb ed="T" n="5.0256"/>, භික්ඛවෙ, දස ධම්මා මහප්ඵලා මහානිසංසා, නාඤ්ඤත්‍ර සුගතවිනයා’’ති. තතියං.
                    </div>
                </div>
            </div>
        </div>
        <div class="subhead ct_sutta" node-id="35224">
            <span class="subhead ct_sutta">4. චතුත්ථසුත්තං</span>
            <div class="subhead-contents">
                <div class="paragraph" para="126">
                    <span class="paranum">126</span>
                    <div class="bodytext"> ‘‘දසයිමෙ, භික්ඛවෙ, ධම්මා රාගවිනයපරියොසානා හොන්ති දොසවිනයපරියොසානා හොන්ති මොහවිනයපරියොසානා හොන්ති, නාඤ්ඤත්‍ර සුගතවිනයා. කතමෙ දස? සම්මාදිට්ඨි...පෙ.... සම්මාවිමුත්ති - ඉමෙ ඛො, භික්ඛවෙ, දස ධම්මා රාගවිනයපරියොසානා 
                        <pb ed="V" n="3.0206"/> හොන්ති දොසවිනයපරියොසානා හොන්ති මොහවිනයපරියොසානා හොන්ති, නාඤ්ඤත්‍ර සුගතවිනයා’’ති. චතුත්ථං.
                    </div>
                </div>
            </div>
        </div>
        <div class="subhead ct_sutta" node-id="35225">
            <span class="subhead ct_sutta">5. පඤ්චමසුත්තං</span>
            <div class="subhead-contents">
                <div class="paragraph" para="127">
                    <span class="paranum">127</span>
                    <div class="bodytext"> ‘‘දසයිමෙ, භික්ඛවෙ, ධම්මා එකන්තනිබ්බිදාය විරාගාය නිරොධාය උපසමාය අභිඤ්ඤාය සම්බොධාය නිබ්බානාය සංවත්තන්ති, නාඤ්ඤත්‍ර සුගතවිනයා. කතමෙ දස? සම්මාදිට්ඨි...පෙ.... සම්මාවිමුත්ති - ඉමෙ ඛො, භික්ඛවෙ, දස ධම්මා එකන්තනිබ්බිදාය විරාගාය නිරොධාය උපසමාය අභිඤ්ඤාය සම්බොධාය නිබ්බානාය සංවත්තන්ති, නාඤ්ඤත්‍ර සුගතවිනයා’’ති. පඤ්චමං.</div>
                </div>
            </div>
        </div>
        <div class="subhead ct_sutta" node-id="35226">
            <span class="subhead ct_sutta">6. ඡට්ඨසුත්තං</span>
            <div class="subhead-contents">
                <div class="paragraph" para="128">
                    <span class="paranum">128</span>
                    <div class="bodytext"> ‘‘දසයිමෙ, භික්ඛවෙ, ධම්මා භාවිතා බහුලීකතා අනුප්පන්නා උප්පජ්ජන්ති, නාඤ්ඤත්‍ර සුගතවිනයා. කතමෙ දස? සම්මාදිට්ඨි 
                        <pb ed="P" n="5.0239"/>...පෙ.... සම්මාවිමුත්ති - ඉමෙ ඛො, භික්ඛවෙ, දස ධම්මා භාවිතා බහුලීකතා අනුප්පන්නා උප්පජ්ජන්ති, නාඤ්ඤත්‍ර සුගතවිනයා’’ති. ඡට්ඨං.
                    </div>
                </div>
            </div>
        </div>
        <div class="subhead ct_sutta" node-id="35227">
            <span class="subhead ct_sutta">7. සත්තමසුත්තං</span>
            <div class="subhead-contents">
                <div class="paragraph" para="129">
                    <span class="paranum">129</span>
                    <div class="bodytext"> ‘‘දසයිමෙ, භික්ඛවෙ, ධම්මා භාවිතා බහුලීකතා මහප්ඵලා හොන්ති මහානිසංසා, නාඤ්ඤත්‍ර සුගතවිනයා. කතමෙ දස? සම්මාදිට්ඨි...පෙ.... සම්මාවිමුත්ති - ඉමෙ ඛො, භික්ඛවෙ, දස ධම්මා භාවිතා බහුලීකතා මහප්ඵලා හොන්ති මහානිසංසා, නාඤ්ඤත්‍ර සුගතවිනයා’’ති. සත්තමං.</div>
                </div>
            </div>
        </div>
        <div class="subhead ct_sutta" node-id="35228">
            <span class="subhead ct_sutta">8. අට්ඨමසුත්තං</span>
            <div class="subhead-contents">
                <div class="paragraph" para="130">
                    <span class="paranum">130</span>
                    <div class="bodytext"> ‘‘දසයිමෙ 
                        <pb ed="T" n="5.0257"/>
                        <pb ed="M" n="3.0452"/>, භික්ඛවෙ, ධම්මා භාවිතා බහුලීකතා රාගවිනයපරියොසානා හොන්ති දොසවිනයපරියොසානා හොන්ති මොහවිනයපරියොසානා හොන්ති, නාඤ්ඤත්‍ර සුගතවිනයා. කතමෙ දස? සම්මාදිට්ඨි...පෙ.... සම්මාවිමුත්ති - ඉමෙ ඛො, භික්ඛවෙ, දස ධම්මා භාවිතා බහුලීකතා 
                        <pb ed="V" n="3.0207"/> රාගවිනයපරියොසානා හොන්ති දොසවිනයපරියොසානා හොන්ති මොහවිනයපරියොසානා හොන්ති, නාඤ්ඤත්‍ර සුගතවිනයා’’ති. අට්ඨමං.
                    </div>
                </div>
            </div>
        </div>
        <div class="subhead ct_sutta" node-id="35229">
            <span class="subhead ct_sutta">9. නවමසුත්තං</span>
            <div class="subhead-contents">
                <div class="paragraph" para="131">
                    <span class="paranum">131</span>
                    <div class="bodytext"> ‘‘දසයිමෙ, භික්ඛවෙ, ධම්මා භාවිතා බහුලීකතා එකන්තනිබ්බිදාය විරාගාය නිරොධාය උපසමාය අභිඤ්ඤාය සම්බොධාය නිබ්බානාය සංවත්තන්ති, නාඤ්ඤත්‍ර සුගතවිනයා. කතමෙ දස? සම්මාදිට්ඨි...පෙ.... සම්මාවිමුත්ති - ඉමෙ ඛො, භික්ඛවෙ, දස ධම්මා භාවිතා බහුලීකතා එකන්තනිබ්බිදාය විරාගාය නිරොධාය උපසමාය අභිඤ්ඤාය සම්බොධාය නිබ්බානාය සංවත්තන්ති, නාඤ්ඤත්‍ර සුගතවිනයා’’ති. නවමං.</div>
                </div>
            </div>
        </div>
        <div class="subhead ct_sutta" node-id="352210">
            <span class="subhead ct_sutta">10. දසමසුත්තං</span>
            <div class="subhead-contents">
                <div class="paragraph" para="132">
                    <span class="paranum">132</span>
                    <div class="bodytext"> ‘‘දසයිමෙ 
                        <pb ed="P" n="5.0240"/>, භික්ඛවෙ, මිච්ඡත්තා. කතමෙ දස? මිච්ඡාදිට්ඨි, මිච්ඡාසඞ්කප්පො, මිච්ඡාවාචා, මිච්ඡාකම්මන්තො, මිච්ඡාආජීවො, මිච්ඡාවායාමො, මිච්ඡාසති, මිච්ඡාසමාධි, මිච්ඡාඤාණං, මිච්ඡාවිමුත්ති - ඉමෙ ඛො, භික්ඛවෙ, දස මිච්ඡත්තා’’ති. දසමං.
                    </div>
                </div>
            </div>
        </div>
        <div class="subhead ct_sutta" node-id="352211">
            <span class="subhead ct_sutta">11. එකාදසමසුත්තං</span>
            <div class="subhead-contents">
                <div class="paragraph" para="133">
                    <span class="paranum">133</span>
                    <div class="bodytext"> ‘‘දසයිමෙ, භික්ඛවෙ, සම්මත්තා. කතමෙ දස? සම්මාදිට්ඨි, සම්මාසඞ්කප්පො, සම්මාවාචා, සම්මාකම්මන්තො, සම්මාආජීවො, සම්මාවායාමො, සම්මාසති, සම්මාසමාධි, සම්මාඤාණං, සම්මාවිමුත්ති - ඉමෙ ඛො 
                        <pb ed="T" n="5.0258"/>, භික්ඛවෙ, දස සම්මත්තා’’ති. එකාදසමං.
                    </div>
                </div>
            </div>
        </div>
    </div>
    <div class="centre ct_vagga ending">පරිසුද්ධවග්ගො තතියො.</div>
</div>