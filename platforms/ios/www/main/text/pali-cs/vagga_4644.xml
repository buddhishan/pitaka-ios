<div class="chapter ct_vagga" node-id="46440">
    <span class="chapter ct_vagga">35. එකපදුමියවග්ගො</span>
    <div class="chapter-contents">
        <div class="subhead ct_sutta" node-id="46441">
            <span class="subhead ct_sutta">1. එකපදුමියත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘පදුමුත්තරො 
                        <pb ed="T" n="1.0429"/>
                        <pb ed="M" n="1.0318"/>
                        <pb ed="V" n="1.0300"/> නාම ජිනො, සබ්බධම්මාන පාරගූ;
                    </div>
                    <div class="gathalast">භවාභවෙ විභාවෙන්තො, තාරෙසි ජනතං බහුං.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘හංසරාජා තදා හොමි, දිජානං පවරො අහං;</div>
                    <div class="gathalast">ජාතස්සරං සමොගය්හ, කීළාමි හංසකීළිතං.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘පදුමුත්තරො ලොකවිදූ, ආහුතීනං පටිග්ගහො;</div>
                    <div class="gathalast">ජාතස්සරස්ස උපරි, ආගච්ඡි තාවදෙ ජිනො.</div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘දිස්වානහං දෙවදෙවං, සයම්භුං ලොකනායකං;</div>
                    <div class="gathalast">වණ්ටෙ ඡෙත්වාන පදුමං, සතපත්තං මනොරමං.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘මුඛතුණ්ඩෙන පග්ගය්හ, පසන්නො ලොකනායකෙ 
                        <span class="note">(විප්පසන්නෙන චෙතසා (ස්‍යා.))</span>;
                    </div>
                    <div class="gathalast">උක්ඛිපිත්වාන ගගණෙ 
                        <span class="note">(උක්ඛිපිත්වා නලාටෙන (ක.))</span>, බුද්ධසෙට්ඨං අපූජයිං.
                    </div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ‘‘පදුමුත්තරො ලොකවිදූ, ආහුතීනං පටිග්ගහො;</div>
                    <div class="gathalast">අන්තලික්ඛෙ ඨිතො සත්ථා, අකා මෙ අනුමොදනං.</div>
                </div>
                <div class="paragraph" para="7">
                    <span class="paranum">7</span>
                    <div class="gatha"> ‘‘‘ඉමිනා එකපදුමෙන, චෙතනාපණිධීහි ච;</div>
                    <div class="gathalast">කප්පානං සතසහස්සං, විනිපාතං න ගච්ඡසි’.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘ඉදං වත්වාන සම්බුද්ධො, ජලජුත්තමනාමකො;</div>
                    <div class="gathalast">මම කම්මං පකිත්තෙත්වා, අගමා යෙන පත්ථිතං.</div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘සතසහස්සිතො 
                        <pb ed="T" n="1.0430"/>
                        <pb ed="P" n="1.0277"/> කප්පෙ, යං කම්මමකරිං තදා;
                    </div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘‘පටිසම්භිදා චතස්සො, විමොක්ඛාපි ච අට්ඨිමෙ;</div>
                    <div class="gathalast">ඡළභිඤ්ඤා සච්ඡිකතා, කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා එකපදුමියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">එකපදුමියත්ථෙරස්සාපදානං පඨමං.</div>
        </div>
        <div class="subhead ct_sutta" node-id="46442">
            <span class="subhead ct_sutta">2. තීණුප්පලමාලියත්ථෙරඅපදානං</span>
            <div class="subhead-contents">
                <div class="paragraph" para="11">
                    <span class="paranum">11</span>
                    <div class="gatha"> ‘‘චන්දභාගානදීතීරෙ 
                        <pb ed="M" n="1.0319"/>
                        <pb ed="V" n="1.0301"/>, අහොසිං වානරො තදා;
                    </div>
                    <div class="gathalast">අද්දසං විරජං බුද්ධං, නිසින්නං පබ්බතන්තරෙ.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘ඔභාසෙන්තං දිසා සබ්බා, සාලරාජංව ඵුල්ලිතං;</div>
                    <div class="gathalast">ලක්ඛණබ්‍යඤ්ජනූපෙතං, දිස්වා අත්තමනො අහුං.</div>
                </div>
                <div class="paragraph" para="13">
                    <span class="paranum">13</span>
                    <div class="gatha"> ‘‘උදග්ගචිත්තො සුමනො, පීතියා හට්ඨමානසො;</div>
                    <div class="gathalast">තීණි උප්පලපුප්ඵානි, මත්ථකෙ අභිරොපයිං.</div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘‘පුප්ඵානි අභිරොපෙත්වා, විපස්සිස්ස මහෙසිනො;</div>
                    <div class="gathalast">සගාරවො භවිත්වාන 
                        <span class="note">(ගමිත්වාන (සී.), නමිත්වාන (ක.))</span>, පක්කාමිං උත්තරාමුඛො.
                    </div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘ගච්ඡන්තො පටිකුටිකො, විප්පසන්නෙන චෙතසා;</div>
                    <div class="gathalast">සෙලන්තරෙ පතිත්වාන 
                        <span class="note">(පපතිත්වා (ස්‍යා. ක.))</span>, පාපුණිං ජීවිතක්ඛයං.
                    </div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘තෙන 
                        <pb ed="T" n="1.0431"/> කම්මෙන සුකතෙන, චෙතනාපණිධීහි ච;
                    </div>
                    <div class="gathalast">ජහිත්වා මානුසං දෙහං 
                        <span class="note">(පුරිමං ජාතිං (?) උපරි 38 වග්ගෙ තතියාපදානෙ එවමෙව දිස්සති)</span>, තාවතිංසමගච්ඡහං.
                    </div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘සතානං 
                        <pb ed="P" n="1.0278"/> තීණික්ඛත්තුඤ්ච, දෙවරජ්ජං අකාරයිං;
                    </div>
                    <div class="gathalast">සතානං පඤ්චක්ඛත්තුඤ්ච, චක්කවත්තී අහොසහං.</div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘එකනවුතිතො කප්පෙ, යං පුප්ඵමභිපූජයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා තීණුප්පලමාලියො 
                        <span class="note">(තිඋප්පලමාලියො (සී.))</span> ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">තීණුප්පලමාලියත්ථෙරස්සාපදානං දුතියං.</div>
        </div>
        <div class="subhead ct_sutta" node-id="46443">
            <span class="subhead ct_sutta">3. ධජදායකත්ථෙරඅපදානං</span>
            <div class="subhead-contents">
                <div class="paragraph" para="20">
                    <span class="paranum">20</span>
                    <div class="gatha"> ‘‘තිස්සො නාම අහු සත්ථා, ලොකජෙට්ඨො නරාසභො;</div>
                    <div class="gathalast">තයොපධික්ඛයෙ 
                        <span class="note">(තස්සොපධික්ඛයෙ (සී.))</span> දිස්වා, ධජං ආරොපිතං මයා.
                    </div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘තෙන 
                        <pb ed="M" n="1.0320"/> කම්මෙන සුකතෙන, චෙතනාපණිධීහි ච;
                    </div>
                    <div class="gathalast">ජහිත්වා මානුසං දෙහං, තාවතිංසමගච්ඡහං.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘සතානං 
                        <pb ed="V" n="1.0302"/> තීණික්ඛත්තුඤ්ච, දෙවරජ්ජං අකාරයිං;
                    </div>
                    <div class="gathalast">සතානං පඤ්චක්ඛත්තුඤ්ච, චක්කවත්තී අහොසහං.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘පදෙසරජ්ජං 
                        <pb ed="T" n="1.0432"/> විපුලං, ගණනාතො අසඞ්ඛියං;
                    </div>
                    <div class="gathalast">අනුභොමි සකං කම්මං, පුබ්බෙ සුකතමත්තනො.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘ද්වෙනවුතෙ ඉතො කප්පෙ, යං කම්මමකරිං තදා;</div>
                    <div class="gathalast">දුග්ගතිං නාභිජානාමි, ධජදානස්සිදං ඵලං.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘ඉච්ඡමානො චහං අජ්ජ, සකානනං සපබ්බතං;</div>
                    <div class="gathalast">ඛොමදුස්සෙන ඡාදෙය්‍යං, තදා මය්හං කතෙ ඵලං.</div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා ධජදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">ධජදායකත්ථෙරස්සාපදානං තතියං.</div>
        </div>
        <div class="subhead ct_sutta" node-id="46444">
            <span class="subhead ct_sutta">4. තිකිඞ්කණිපූජකත්ථෙරඅපදානං</span>
            <div class="subhead-contents">
                <div class="paragraph" para="27">
                    <span class="paranum">27</span>
                    <div class="gatha"> ‘‘හිමවන්තස්සාවිදූරෙ, භූතගණො නාම පබ්බතො;</div>
                    <div class="gathalast">තත්ථද්දසං පංසුකූලං, දුමග්ගම්හි විලග්ගිතං.</div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘තීණි කිඞ්කණිපුප්ඵානි, ඔචිනිත්වානහං තදා;</div>
                    <div class="gathalast">හට්ඨො හට්ඨෙන චිත්තෙන, පංසුකූලං අපූජයිං.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘එකත්තිංසෙ ඉතො කප්පෙ, යං කම්මමකරිං තදා;</div>
                    <div class="gathalast">දුග්ගතිං නාභිජානාමි, තිණ්ණං පුප්ඵානිදං ඵලං.</div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘පටිසම්භිදා 
                        <pb ed="T" n="1.0433"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා තිකිඞ්කණිපූජකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">තිකිඞ්කණිපූජකත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="46445">
            <span class="subhead ct_sutta">5. නළාගාරිකත්ථෙරඅපදානං</span>
            <div class="subhead-contents">
                <div class="paragraph" para="31">
                    <span class="paranum">31</span>
                    <div class="gatha"> ‘‘හිමවන්තස්සාවිදූරෙ 
                        <pb ed="M" n="1.0321"/>, හාරිතො නාම පබ්බතො;
                    </div>
                    <div class="gathalast">සයම්භූ නාරදො නාම, රුක්ඛමූලෙ වසී තදා.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘නළාගාරං කරිත්වාන, තිණෙන ඡාදයිං අහං;</div>
                    <div class="gathalast">චඞ්කමං සොධයිත්වාන, සයම්භුස්ස අදාසහං.</div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘චතුද්දසසු 
                        <pb ed="V" n="1.0303"/> කප්පෙසු, දෙවලොකෙ රමිං අහං;
                    </div>
                    <div class="gathalast">චතුසත්තතික්ඛත්තුඤ්ච, දෙවරජ්ජං අකාරයිං.</div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ‘‘චතුසත්තති 
                        <span class="note">(සත්තසත්තති (සී.))</span> ක්ඛත්තුඤ්ච 
                        <pb ed="P" n="1.0279"/>, චක්කවත්තී අහොසහං;
                    </div>
                    <div class="gathalast">පදෙසරජ්ජං විපුලං, ගණනාතො අසඞ්ඛියං.</div>
                </div>
                <div class="paragraph" para="35">
                    <span class="paranum">35</span>
                    <div class="gatha"> ‘‘උබ්බිද්ධං භවනං මය්හං, ඉන්දලට්ඨීව උග්ගතං;</div>
                    <div class="gathalast">සහස්සථම්භං අතුලං, විමානං සපභස්සරං.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘ද්වෙ සම්පත්තී අනුභොත්වා, සුක්කමූලෙන චොදිතො;</div>
                    <div class="gathalast">ගොතමස්ස භගවතො, සාසනෙ පබ්බජිං අහං.</div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘පධානපහිතත්තොම්හි 
                        <pb ed="T" n="1.0434"/>, උපසන්තො නිරූපධි;
                    </div>
                    <div class="gathalast">නාගොව බන්ධනං ඡෙත්වා, විහරාමි අනාසවො.</div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා නළාගාරිකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">නළාගාරිකත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="46446">
            <span class="subhead ct_sutta">6. චම්පකපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="39">
                    <span class="paranum">39</span>
                    <div class="gatha"> ‘‘හිමවන්තස්සාවිදූරෙ, ජාපලො 
                        <span class="note">(චාපලො (සී.), ඡාපලො (ස්‍යා.))</span> නාම පබ්බතො;
                    </div>
                    <div class="gathalast">බුද්ධො සුදස්සනො නාම, විහාසි පබ්බතන්තරෙ.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘පුප්ඵං හෙමවන්තං 
                        <span class="note">(හෙමවතං (සී.), හෙමවණ්ණං (ස්‍යා.))</span> ගය්හ, ගච්ඡං වෙහායසෙනහං;
                    </div>
                    <div class="gathalast">අද්දසං විරජං බුද්ධං, ඔඝතිණ්ණමනාසවං.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘සත්ත 
                        <pb ed="M" n="1.0322"/> චම්පකපුප්ඵානි, සීසෙ කත්වානහං තදා;
                    </div>
                    <div class="gathalast">බුද්ධස්ස අභිරොපෙසිං, සයම්භුස්ස මහෙසිනො.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘එකත්තිංසෙ ඉතො කප්පෙ, යං පුප්ඵමභිරොපයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="43">
                    <span class="paranum">43</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං 
                        <pb ed="T" n="1.0435"/> සුදං ආයස්මා චම්පකපුප්ඵියො ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">චම්පකපුප්ඵියත්ථෙරස්සාපදානං ඡට්ඨං.</div>
        </div>
        <div class="subhead ct_sutta" node-id="46447">
            <span class="subhead ct_sutta">7. පදුමපූජකත්ථෙරඅපදානං</span>
            <div class="subhead-contents">
                <div class="paragraph" para="44">
                    <span class="paranum">44</span>
                    <div class="gatha"> ‘‘හිමවන්තස්සාවිදූරෙ 
                        <pb ed="V" n="1.0304"/>, රොමසො නාම පබ්බතො;
                    </div>
                    <div class="gathalast">බුද්ධොපි සම්භවො නාම, අබ්භොකාසෙ වසී තදා.</div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘භවනා නික්ඛමිත්වාන, පදුමං ධාරයිං අහං;</div>
                    <div class="gathalast">එකාහං ධාරයිත්වාන, පුන භවනුපාගමිං.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> ‘‘එකනවුතිතො 
                        <pb ed="P" n="1.0280"/> කප්පෙ, යං පුප්ඵමභිරොපයිං;
                    </div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා පදුමපූජකො ථෙරො ඉමා ගාථායො අභාසිත්ථාති.</div>
                </div>
                <div class="centre ending">පදුමපූජකත්ථෙරස්සාපදානං සත්තමං.</div>
            </div>
            <div class="centre ct_sutta ending">තෙරසමං භාණවාරං.</div>
        </div>
        <div class="subhead ct_sutta" node-id="46448">
            <span class="subhead ct_sutta">8. තිණමුට්ඨිදායකත්ථෙරඅපදානං</span>
            <div class="subhead-contents">
                <div class="paragraph" para="48">
                    <span class="paranum">48</span>
                    <div class="gatha"> ‘‘හිමවන්තස්සාවිදූරෙ, ලම්බකො නාම පබ්බතො;</div>
                    <div class="gathalast">උපතිස්සො නාම සම්බුද්ධො, අබ්භොකාසම්හි චඞ්කමි.</div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘මිගලුද්දො 
                        <pb ed="T" n="1.0436"/>
                        <pb ed="M" n="1.0323"/> තදා ආසිං, අරඤ්ඤෙ කානනෙ අහං;
                    </div>
                    <div class="gathalast">දිස්වාන තං දෙවදෙවං, සයම්භුං අපරාජිතං.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘විප්පසන්නෙන චිත්තෙන, තදා තස්ස මහෙසිනො;</div>
                    <div class="gathalast">නිසීදනත්ථං බුද්ධස්ස, තිණමුට්ඨිමදාසහං.</div>
                </div>
                <div class="paragraph" para="51">
                    <span class="paranum">51</span>
                    <div class="gatha"> ‘‘දත්වාන දෙවදෙවස්ස, භිය්‍යො චිත්තං පසාදයිං;</div>
                    <div class="gathalast">සම්බුද්ධං අභිවාදෙත්වා, පක්කාමිං උත්තරාමුඛො.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘අචිරං ගතමත්තං මං, මිගරාජා අපොථයි 
                        <span class="note">(අහෙඨයි (සී. ස්‍යා.))</span>;
                    </div>
                    <div class="gathalast">සීහෙන පොථිතො 
                        <span class="note">(පාතිතො (සී. ස්‍යා.))</span> සන්තො, තත්ථ කාලඞ්කතො අහං.
                    </div>
                </div>
                <div class="paragraph" para="53">
                    <span class="paranum">53</span>
                    <div class="gatha"> ‘‘ආසන්නෙ මෙ කතං කම්මං, බුද්ධසෙට්ඨෙ අනාසවෙ;</div>
                    <div class="gathalast">සුමුත්තො සරවෙගොව, දෙවලොකං අගඤ්ඡහං.</div>
                </div>
                <div class="paragraph" para="54">
                    <span class="paranum">54</span>
                    <div class="gatha"> ‘‘යූපො 
                        <pb ed="V" n="1.0305"/> තත්ථ සුභො ආසි, පුඤ්ඤකම්මාභිනිම්මිතො;
                    </div>
                    <div class="gathalast">සහස්සකණ්ඩො සතභෙණ්ඩු, ධජාලු හරිතාමයො.</div>
                </div>
                <div class="paragraph" para="55">
                    <span class="paranum">55</span>
                    <div class="gatha"> ‘‘පභා නිද්ධාවතෙ තස්ස, සතරංසීව උග්ගතො;</div>
                    <div class="gathalast">ආකිණ්ණො දෙවකඤ්ඤාහි, ආමොදිං කාමකාමහං.</div>
                </div>
                <div class="paragraph" para="56">
                    <span class="paranum">56</span>
                    <div class="gatha"> ‘‘දෙවලොකා චවිත්වාන, සුක්කමූලෙන චොදිතො;</div>
                    <div class="gathalast">ආගන්ත්වාන මනුස්සත්තං, පත්තොම්හි ආසවක්ඛයං.</div>
                </div>
                <div class="paragraph" para="57">
                    <span class="paranum">57</span>
                    <div class="gatha"> ‘‘චතුන්නවුතිතො කප්පෙ, නිසීදනමදාසහං;</div>
                    <div class="gathalast">දුග්ගතිං නාභිජානාමි, තිණමුට්ඨියිදං ඵලං.</div>
                </div>
                <div class="paragraph" para="58">
                    <span class="paranum">58</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං 
                        <pb ed="T" n="1.0437"/> සුදං ආයස්මා තිණමුට්ඨිදායකො ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">තිණමුට්ඨිදායකත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="46449">
            <span class="subhead ct_sutta">9. තින්දුකඵලදායකත්ථෙරඅපදානං</span>
            <div class="subhead-contents">
                <div class="paragraph" para="59">
                    <span class="paranum">59</span>
                    <div class="gatha"> ‘‘කණිකාරංව 
                        <pb ed="P" n="1.0281"/> ජොතන්තං, නිසින්නං පබ්බතන්තරෙ;
                    </div>
                    <div class="gathalast">අද්දසං විරජං බුද්ධං, ඔඝතිණ්ණමනාසවං.</div>
                </div>
                <div class="paragraph" para="60">
                    <span class="paranum">60</span>
                    <div class="gatha"> ‘‘තින්දුකං 
                        <pb ed="M" n="1.0324"/> සඵලං දිස්වා, භින්දිත්වාන සකොසකං 
                        <span class="note">(සකොටකං (සී.), සකොටිකං (ස්‍යා.))</span>;
                    </div>
                    <div class="gathalast">පසන්නචිත්තො සුමනො, සයම්භුස්ස මදාසහං 
                        <span class="note">(වෙස්සභුස්ස අදාසහං (සී.))</span>.
                    </div>
                </div>
                <div class="paragraph" para="61">
                    <span class="paranum">61</span>
                    <div class="gatha"> ‘‘එකනවුතිතො කප්පෙ, යං ඵලමදදිං තදා;</div>
                    <div class="gathalast">දුග්ගතිං නාභිජානාමි, ඵලදානස්සිදං ඵලං.</div>
                </div>
                <div class="paragraph" para="62">
                    <span class="paranum">62</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා තින්දුකඵලදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">තින්දුකඵලදායකත්ථෙරස්සාපදානං නවමං.</div>
        </div>
        <div class="subhead ct_sutta" node-id="464410">
            <span class="subhead ct_sutta">10. එකඤ්ජලියත්ථෙරඅපදානං</span>
            <div class="subhead-contents">
                <div class="paragraph" para="63">
                    <span class="paranum">63</span>
                    <div class="gatha"> ‘‘රොමසො 
                        <span class="note">(රෙවතො (සී.))</span> නාම සම්බුද්ධො, නදීකූලෙ වසී තදා;
                    </div>
                    <div class="gathalast">අද්දසං විරජං බුද්ධං, පීතරංසිංව භාණුමං.</div>
                </div>
                <div class="paragraph" para="64">
                    <span class="paranum">64</span>
                    <div class="gatha"> ‘‘උක්කාමුඛපහට්ඨංව 
                        <pb ed="T" n="1.0438"/>
                        <pb ed="V" n="1.0306"/>, ඛදිරඞ්ගාරසන්නිභං;
                    </div>
                    <div class="gathalast">ඔසධිංව විරොචන්තං, එකඤ්ජලිමකාසහං.</div>
                </div>
                <div class="paragraph" para="65">
                    <span class="paranum">65</span>
                    <div class="gatha"> ‘‘චතුන්නවුතිතො කප්පෙ, යං අඤ්ජලිමකාසහං;</div>
                    <div class="gathalast">දුග්ගතිං නාභිජානාමි, අඤ්ජලියා ඉදං ඵලං.</div>
                </div>
                <div class="paragraph" para="66">
                    <span class="paranum">66</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා එකඤ්ජලියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">එකඤ්ජලියත්ථෙරස්සාපදානං දසමං.</div>
        </div>
    </div>
    <div class="centre ct_vagga ending">එකපදුමියවග්ගො පඤ්චතිංසතිමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">පදුමී උප්පලමාලී, ධජො කිඞ්කණිකං නළං 
            <span class="note">(කිඞ්කණිකො නළො (සී.))</span>;
        </div>
        <div class="ct_vagga gatha">චම්පකො පදුමො මුට්ඨි, තින්දුකෙකඤ්ජලී තථා;</div>
        <div class="gathalast ct_vagga">ඡ ච සට්ඨි ච ගාථායො, ගණිතායො විභාවිභි.</div>
    </div>
</div>