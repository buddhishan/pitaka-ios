<div class="chapter ct_vagga" node-id="47180">
    <span class="chapter ct_vagga">51. කණිකාරවග්ගො</span>
    <div class="chapter-contents">
        <div class="subhead ct_sutta" node-id="47181">
            <span class="subhead ct_sutta">1. තිකණිකාරපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘සුමෙධො 
                        <pb ed="T" n="2.0139"/>
                        <pb ed="M" n="2.0084"/>
                        <pb ed="V" n="2.0083"/> නාම සම්බුද්ධො, බාත්තිංසවරලක්ඛණො;
                    </div>
                    <div class="gathalast">විවෙකකාමො සම්බුද්ධො, හිමවන්තමුපාගමිං.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘අජ්ඣොගය්හ හිමවන්තං, අග්ගො කාරුණිකො මුනි;</div>
                    <div class="gathalast">පල්ලඞ්කමාභුජිත්වාන, නිසීදි පුරිසුත්තමො.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘විජ්ජාධරො තදා ආසිං, අන්තලික්ඛචරො අහං;</div>
                    <div class="gathalast">තිසූලං සුකතං ගය්හ, ගච්ඡාමි අම්බරෙ තදා.</div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘පබ්බතග්ගෙ යථා අග්ගි, පුණ්ණමායෙව චන්දිමා;</div>
                    <div class="gathalast">වනෙ ඔභාසතෙ බුද්ධො, සාලරාජාව ඵුල්ලිතො.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘වනග්ගා 
                        <pb ed="P" n="2.0442"/> නික්ඛමිත්වාන, බුද්ධරංසීභිධාවරෙ;
                    </div>
                    <div class="gathalast">නළග්ගිවණ්ණසඞ්කාසා, දිස්වා චිත්තං පසාදයිං.</div>
                </div>
                <div class="paragraph" para="6">
                    <span class="paranum">6</span>
                    <div class="gatha"> ‘‘විචිනං අද්දසං පුප්ඵං, කණිකාරං දෙවගන්ධිකං;</div>
                    <div class="gathalast">තීණි පුප්ඵානි ආදාය, බුද්ධසෙට්ඨමපූජයිං.</div>
                </div>
                <div class="paragraph" para="7">
                    <span class="paranum">7</span>
                    <div class="gatha"> ‘‘බුද්ධස්ස ආනුභාවෙන, තීණි පුප්ඵානි මෙ තදා;</div>
                    <div class="gathalast">උද්ධංවණ්ටා අධොපත්තා, ඡායං කුබ්බන්ති සත්ථුනො.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘තෙන කම්මෙන සුකතෙන, චෙතනාපණිධීහි ච;</div>
                    <div class="gathalast">ජහිත්වා මානුසං දෙහං, තාවතිංසමගච්ඡහං.</div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘තත්ථ 
                        <pb ed="T" n="2.0140"/> මෙ සුකතං බ්‍යම්හං, කණිකාරීති ඤායති;
                    </div>
                    <div class="gathalast">සට්ඨියොජනමුබ්බෙධං, තිංසයොජනවිත්ථතං.</div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘‘සහස්සකණ්ඩං සතභෙණ්ඩු 
                        <span class="note">(සතගෙණ්ඩු (ස්‍යා.))</span>, ධජාලුහරිතාමයං;
                    </div>
                    <div class="gathalast">සතසහස්සනිය්‍යූහා, බ්‍යම්හෙ පාතුභවිංසු මෙ.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘සොණ්ණමයා මණිමයා, ලොහිතඞ්ගමයාපි ච;</div>
                    <div class="gathalast">ඵලිකාපි ච පල්ලඞ්කා, යෙනිච්ඡකා යදිච්ඡකා 
                        <span class="note">(යෙනිච්ඡයා යදිච්ඡකං (ස්‍යා.), යදිච්ඡකායදිච්ඡකා (ක.))</span>.
                    </div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘මහාරහඤ්ච 
                        <pb ed="M" n="2.0085"/>
                        <pb ed="V" n="2.0084"/> සයනං, තූලිකාවිකතීයුතං;
                    </div>
                    <div class="gathalast">උද්ධලොමිකඑකන්තං, බිම්බොහනසමායුතං 
                        <span class="note">(බිබ්බොහනසමායුතං... (ස්‍යා. ක.))</span>.
                    </div>
                </div>
                <div class="paragraph" para="13">
                    <span class="paranum">13</span>
                    <div class="gatha"> ‘‘භවනා නික්ඛමිත්වාන, චරන්තො දෙවචාරිකං;</div>
                    <div class="gathalast">යදා ඉච්ඡාමි ගමනං, දෙවසඞ්ඝපුරක්ඛතො.</div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘‘පුප්ඵස්ස හෙට්ඨා තිට්ඨාමි, උපරිච්ඡදනං මම;</div>
                    <div class="gathalast">සමන්තා යොජනසතං, කණිකාරෙහි ඡාදිතං.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘සට්ඨිතුරියසහස්සානි, සායපාතමුපට්ඨහුං;</div>
                    <div class="gathalast">පරිවාරෙන්ති මං නිච්චං, රත්තින්දිවමතන්දිතා.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘තත්ථ නච්චෙහි ගීතෙහි, තාළෙහි වාදිතෙහි ච;</div>
                    <div class="gathalast">රමාමි ඛිඩ්ඩාරතියා, මොදාමි කාමකාමිහං.</div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘තත්ථ භුත්වා පිවිත්වා ච, මොදාමි තිදසෙ තදා;</div>
                    <div class="gathalast">නාරීගණෙහි සහිතො, මොදාමි බ්‍යම්හමුත්තමෙ.</div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘සතානං පඤ්චක්ඛත්තුඤ්ච, දෙවරජ්ජමකාරයිං;</div>
                    <div class="gathalast">සතානං තීණික්ඛත්තුඤ්ච, චක්කවත්තී අහොසහං;</div>
                    <div class="gathalast">පදෙසරජ්ජං 
                        <pb ed="T" n="2.0141"/> විපුලං, ගණනාතො අසඞ්ඛියං.
                    </div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘භවාභවෙ සංසරන්තො, මහාභොගං ලභාමහං;</div>
                    <div class="gathalast">භොගෙ මෙ ඌනතා නත්ථි, බුද්ධපූජායිදං ඵලං.</div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘දුවෙ 
                        <pb ed="P" n="2.0443"/> භවෙ සංසරාමි, දෙවත්තෙ අථ මානුසෙ;
                    </div>
                    <div class="gathalast">අඤ්ඤං ගතිං න ජානාමි, බුද්ධපූජායිදං ඵලං.</div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘දුවෙ කුලෙ පජායාමි, ඛත්තියෙ චාපි බ්‍රාහ්මණෙ;</div>
                    <div class="gathalast">නීචෙ කුලෙ න ජායාමි, බුද්ධපූජායිදං ඵලං.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘හත්ථියානං අස්සයානං, සිවිකං සන්දමානිකං;</div>
                    <div class="gathalast">ලභාමි සබ්බමෙවෙතං, බුද්ධපූජායිදං ඵලං.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘දාසීගණං දාසගණං, නාරියො සමලඞ්කතා;</div>
                    <div class="gathalast">ලභාමි සබ්බමෙවෙතං, බුද්ධපූජායිදං ඵලං.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘කොසෙය්‍යකම්බලියානි, ඛොමකප්පාසිකානි ච;</div>
                    <div class="gathalast">ලභාමි සබ්බමෙවෙතං, බුද්ධපූජායිදං ඵලං.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘නවවත්ථං 
                        <pb ed="M" n="2.0086"/>
                        <pb ed="V" n="2.0085"/> නවඵලං, නවග්ගරසභොජනං;
                    </div>
                    <div class="gathalast">ලභාමි සබ්බමෙවෙතං, බුද්ධපූජායිදං ඵලං.</div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘ඉමං ඛාද ඉමං භුඤ්ජ, ඉමම්හි සයනෙ සය;</div>
                    <div class="gathalast">ලභාමි සබ්බමෙවෙතං, බුද්ධපූජායිදං ඵලං.</div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘සබ්බත්ථ පූජිතො හොමි, යසො අබ්භුග්ගතො මම;</div>
                    <div class="gatha">මහාපක්ඛො සදා හොමි, අභෙජ්ජපරිසො සදා;</div>
                    <div class="gathalast">ඤාතීනං උත්තමො හොමි, බුද්ධපූජායිදං ඵලං.</div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘සීතං 
                        <pb ed="T" n="2.0142"/> උණ්හං න ජානාමි, පරිළාහො න විජ්ජති;
                    </div>
                    <div class="gathalast">අථො චෙතසිකං දුක්ඛං, හදයෙ මෙ න විජ්ජති.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘සුවණ්ණවණ්ණො හුත්වාන, සංසරාමි භවාභවෙ;</div>
                    <div class="gathalast">වෙවණ්ණියං න ජානාමි, බුද්ධපූජායිදං ඵලං.</div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘දෙවලොකා චවිත්වාන, සුක්කමූලෙන චොදිතො;</div>
                    <div class="gathalast">සාවත්ථියං පුරෙ ජාතො, මහාසාලෙ සුඅඩ්ඪකෙ.</div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ‘‘පඤ්ච කාමගුණෙ හිත්වා, පබ්බජිං අනගාරියං;</div>
                    <div class="gathalast">ජාතියා සත්තවස්සොහං, අරහත්තමපාපුණිං.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘උපසම්පාදයී බුද්ධො, ගුණමඤ්ඤාය චක්ඛුමා;</div>
                    <div class="gathalast">තරුණො පූජනීයොහං, බුද්ධපූජායිදං ඵලං.</div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘දිබ්බචක්ඛු විසුද්ධං මෙ, සමාධිකුසලො අහං;</div>
                    <div class="gathalast">අභිඤ්ඤාපාරමිප්පත්තො, බුද්ධපූජායිදං ඵලං.</div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ‘‘පටිසම්භිදා අනුප්පත්තො, ඉද්ධිපාදෙසු කොවිදො;</div>
                    <div class="gathalast">ධම්මෙසු පාරමිප්පත්තො, බුද්ධපූජායිදං ඵලං.</div>
                </div>
                <div class="paragraph" para="35">
                    <span class="paranum">35</span>
                    <div class="gatha"> ‘‘තිංසකප්පසහස්සම්හි 
                        <pb ed="P" n="2.0444"/>, යං බුද්ධමභිපූජයිං;
                    </div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘කිලෙසා ඣාපිතා මය්හං, භවා සබ්බෙ සමූහතා;</div>
                    <div class="gathalast">නාගොව බන්ධනං ඡෙත්වා, විහරාමි අනාසවො.</div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘ස්වාගතං වත මෙ ආසි, මම බුද්ධස්ස සන්තිකෙ;</div>
                    <div class="gathalast">තිස්සො විජ්ජා අනුප්පත්තා, කතං බුද්ධස්ස සාසනං.</div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘පටිසම්භිදා 
                        <pb ed="T" n="2.0143"/>
                        <pb ed="M" n="2.0087"/>
                        <pb ed="V" n="2.0086"/> චතස්සො, විමොක්ඛාපි ච අට්ඨිමෙ;
                    </div>
                    <div class="gathalast">ඡළභිඤ්ඤා සච්ඡිකතා, කතං බුද්ධස්ස සාසනං.</div>
                </div>
                <div class="centre ending">ඉත්ථං සුදං ආයස්මා තිකණිකාරපුප්ඵියො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">තිකණිකාරපුප්ඵියත්ථෙරස්සාපදානං පඨමං.</div>
        </div>
        <div class="subhead ct_sutta" node-id="47182">
            <span class="subhead ct_sutta">2. එකපත්තදායකත්ථෙරඅපදානං</span>
            <div class="subhead-contents">
                <div class="paragraph" para="39">
                    <span class="paranum">39</span>
                    <div class="gatha"> ‘‘නගරෙ හංසවතියා, කුම්භකාරො අහොසහං;</div>
                    <div class="gathalast">අද්දසං විරජං බුද්ධං, ඔඝතිණ්ණමනාසවං.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘සුකතං මත්තිකාපත්තං, බුද්ධසෙට්ඨස්සදාසහං;</div>
                    <div class="gathalast">පත්තං දත්වා භගවතො, උජුභූතස්ස තාදිනො.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘භවෙ නිබ්බත්තමානොහං, සොණ්ණථාලෙ ලභාමහං;</div>
                    <div class="gathalast">රූපිමයෙ ච සොවණ්ණෙ, තට්ටිකෙ ච මණීමයෙ.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘පාතියො පරිභුඤ්ජාමි, පුඤ්ඤකම්මස්සිදං ඵලං;</div>
                    <div class="gathalast">යසානඤ්ච ධනානඤ්ච 
                        <span class="note">(යසසාව ජනානඤ්ච (ස්‍යා.))</span>, අග්ගභූතො 
                        <span class="note">(පත්තභූතො (සී. පී.))</span> ච හොමහං.
                    </div>
                </div>
                <div class="paragraph" para="43">
                    <span class="paranum">43</span>
                    <div class="gatha"> ‘‘යථාපි භද්දකෙ ඛෙත්තෙ, බීජං අප්පම්පි රොපිතං;</div>
                    <div class="gathalast">සම්මාධාරං පවච්ඡන්තෙ, ඵලං තොසෙති කස්සකං.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> ‘‘තථෙවිදං පත්තදානං, බුද්ධඛෙත්තම්හි රොපිතං;</div>
                    <div class="gathalast">පීතිධාරෙ පවස්සන්තෙ, ඵලං මං තොසයිස්සති.</div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘යාවතා ඛෙත්තා විජ්ජන්ති, සඞ්ඝාපි ච ගණාපි ච;</div>
                    <div class="gathalast">බුද්ධඛෙත්තසමො නත්ථි, සුඛදො සබ්බපාණිනං.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> ‘‘නමො 
                        <pb ed="T" n="2.0144"/> තෙ පුරිසාජඤ්ඤ, නමො තෙ පුරිසුත්තම;
                    </div>
                    <div class="gathalast">එකපත්තං දදිත්වාන, පත්තොම්හි අචලං පදං.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘එකනවුතිතො කප්පෙ, යං පත්තමදදිං තදා;</div>
                    <div class="gathalast">දුග්ගතිං නාභිජානාමි, පත්තදානස්සිදං ඵලං.</div>
                </div>
                <div class="paragraph" para="48">
                    <span class="paranum">48</span>
                    <div class="gatha"> ‘‘කිලෙසා 
                        <pb ed="V" n="2.0087"/> ඣාපිතා මය්හං...පෙ.... විහරාමි අනාසවො.
                    </div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘ස්වාගතං 
                        <pb ed="M" n="2.0088"/> වත මෙ ආසි...පෙ.... කතං බුද්ධස්ස සාසනං.
                    </div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා එකපත්තදායකො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">එකපත්තදායකත්ථෙරස්සාපදානං දුතියං.</div>
        </div>
        <div class="subhead ct_sutta" node-id="47183">
            <span class="subhead ct_sutta">3. කාසුමාරඵලියත්ථෙරඅපදානං</span>
            <div class="subhead-contents">
                <div class="paragraph" para="51">
                    <span class="paranum">51</span>
                    <div class="gatha"> ‘‘කණිකාරංව 
                        <pb ed="P" n="2.0445"/> ජොතන්තං, නිසින්නං පබ්බතන්තරෙ;
                    </div>
                    <div class="gathalast">අද්දසං විරජං බුද්ධං, ලොකජෙට්ඨං නරාසභං.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘පසන්නචිත්තො සුමනො, සිරෙ කත්වාන අඤ්ජලිං;</div>
                    <div class="gathalast">කාසුමාරිකමාදාය, බුද්ධසෙට්ඨස්සදාසහං.</div>
                </div>
                <div class="paragraph" para="53">
                    <span class="paranum">53</span>
                    <div class="gatha"> ‘‘එකතිංසෙ ඉතො කප්පෙ, යං ඵලං අදදිං තදා;</div>
                    <div class="gathalast">දුග්ගතිං නාභිජානාමි, ඵලදානස්සිදං ඵලං.</div>
                </div>
                <div class="paragraph" para="54">
                    <span class="paranum">54</span>
                    <div class="gatha"> ‘‘කිලෙසා 
                        <pb ed="T" n="2.0145"/> ඣාපිතා මය්හං...පෙ.... විහරාමි අනාසවො.
                    </div>
                </div>
                <div class="paragraph" para="55">
                    <span class="paranum">55</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="56">
                    <span class="paranum">56</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා කාසුමාරඵලියො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">කාසුමාරඵලියත්ථෙරස්සාපදානං තතියං.</div>
        </div>
        <div class="subhead ct_sutta" node-id="47184">
            <span class="subhead ct_sutta">4. අවටඵලියත්ථෙරඅපදානං</span>
            <div class="subhead-contents">
                <div class="paragraph" para="57">
                    <span class="paranum">57</span>
                    <div class="gatha"> ‘‘සහස්සරංසී භගවා, සයම්භූ අපරාජිතො;</div>
                    <div class="gathalast">විවෙකා උට්ඨහිත්වාන, ගොචරායාභිනික්ඛමි.</div>
                </div>
                <div class="paragraph" para="58">
                    <span class="paranum">58</span>
                    <div class="gatha"> ‘‘ඵලහත්ථො 
                        <pb ed="V" n="2.0088"/> අහං දිස්වා, උපගච්ඡිං නරාසභං;
                    </div>
                    <div class="gathalast">පසන්නචිත්තො සුමනො, අවටං අදදිං ඵලං.</div>
                </div>
                <div class="paragraph" para="59">
                    <span class="paranum">59</span>
                    <div class="gatha"> ‘‘චතුන්නවුතිතො 
                        <pb ed="M" n="2.0089"/> කප්පෙ, යං ඵලං අදදිං තදා;
                    </div>
                    <div class="gathalast">දුග්ගතිං නාභිජානාමි, ඵලදානස්සිදං ඵලං.</div>
                </div>
                <div class="paragraph" para="60">
                    <span class="paranum">60</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="61">
                    <span class="paranum">61</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="62">
                    <span class="paranum">62</span>
                    <div class="gatha"> ‘‘පටිසම්භිදා 
                        <pb ed="T" n="2.0146"/> චතස්සො...පෙ.... කතං බුද්ධස්ස සාසනං’’.
                    </div>
                </div>
                <div class="centre ending">ඉත්ථං සුදං ආයස්මා අවටඵලියො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">අවටඵලියත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="47185">
            <span class="subhead ct_sutta">5. පාදඵලියත්ථෙරඅපදානං</span>
            <div class="subhead-contents">
                <div class="paragraph" para="63">
                    <span class="paranum">63</span>
                    <div class="gatha"> ‘‘සුවණ්ණවණ්ණං සම්බුද්ධං, ආහුතීනං පටිග්ගහං;</div>
                    <div class="gathalast">රථියං පටිපජ්ජන්තං, පාදඵලං 
                        <span class="note">(වාරඵලං (සී.), චාරඵලං (ස්‍යා.), පාරඵලං (පී.))</span> අදාසහං.
                    </div>
                </div>
                <div class="paragraph" para="64">
                    <span class="paranum">64</span>
                    <div class="gatha"> ‘‘එකනවුතිතො කප්පෙ, යං ඵලං අදදිං තදා;</div>
                    <div class="gathalast">දුග්ගතිං නාභිජානාමි, ඵලදානස්සිදං ඵලං.</div>
                </div>
                <div class="paragraph" para="65">
                    <span class="paranum">65</span>
                    <div class="gatha"> ‘‘කිලෙසා 
                        <pb ed="P" n="2.0446"/> ඣාපිතා මය්හං...පෙ.... විහරාමි අනාසවො.
                    </div>
                </div>
                <div class="paragraph" para="66">
                    <span class="paranum">66</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="67">
                    <span class="paranum">67</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා පාදඵලියො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">පාදඵලියත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="47186">
            <span class="subhead ct_sutta">6. මාතුලුඞ්ගඵලදායකත්ථෙරඅපදානං</span>
            <div class="subhead-contents">
                <div class="paragraph" para="68">
                    <span class="paranum">68</span>
                    <div class="gatha"> ‘‘කණිකාරංව 
                        <pb ed="T" n="2.0147"/>
                        <pb ed="V" n="2.0089"/> ජලිතං, පුණ්ණමායෙව චන්දිමං;
                    </div>
                    <div class="gathalast">ජලන්තං දීපරුක්ඛංව, අද්දසං ලොකනායකං.</div>
                </div>
                <div class="paragraph" para="69">
                    <span class="paranum">69</span>
                    <div class="gatha"> ‘‘මාතුලුඞ්ගඵලං 
                        <pb ed="M" n="2.0090"/> ගය්හ, අදාසිං සත්ථුනො අහං;
                    </div>
                    <div class="gathalast">දක්ඛිණෙය්‍යස්ස වීරස්ස 
                        <span class="note">(ධීරස්ස (සී.))</span>, පසන්නො සෙහි පාණිභි.
                    </div>
                </div>
                <div class="paragraph" para="70">
                    <span class="paranum">70</span>
                    <div class="gatha"> ‘‘එකතිංසෙ ඉතො කප්පෙ, යං ඵලං අදදිං තදා;</div>
                    <div class="gathalast">දුග්ගතිං නාභිජානාමි, ඵලදානස්සිදං ඵලං.</div>
                </div>
                <div class="paragraph" para="71">
                    <span class="paranum">71</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="72">
                    <span class="paranum">72</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="73">
                    <span class="paranum">73</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා මාතුලුඞ්ගඵලදායකො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">මාතුලුඞ්ගඵලදායකත්ථෙරස්සාපදානං ඡට්ඨං.</div>
        </div>
        <div class="subhead ct_sutta" node-id="47187">
            <span class="subhead ct_sutta">7. අජෙලිඵලදායකත්ථෙරඅපදානං</span>
            <div class="subhead-contents">
                <div class="paragraph" para="74">
                    <span class="paranum">74</span>
                    <div class="gatha"> ‘‘අජ්ජුනො 
                        <span class="note">(අජිනො (ස්‍යා.))</span> නාම සම්බුද්ධො, හිමවන්තෙ වසී තදා;
                    </div>
                    <div class="gathalast">චරණෙන ච සම්පන්නො, සමාධිකුසලො මුනි.</div>
                </div>
                <div class="paragraph" para="75">
                    <span class="paranum">75</span>
                    <div class="gatha"> ‘‘කුම්භමත්තං 
                        <pb ed="T" n="2.0148"/> ගහෙත්වාන, අජෙලිං 
                        <span class="note">(අඤ්ජලිං (ස්‍යා.), අජෙලං (පී.))</span> ජීවජීවකං;
                    </div>
                    <div class="gathalast">ඡත්තපණ්ණං ගහෙත්වාන, අදාසිං සත්ථුනො අහං.</div>
                </div>
                <div class="paragraph" para="76">
                    <span class="paranum">76</span>
                    <div class="gatha"> ‘‘චතුන්නවුතිතො කප්පෙ, යං ඵලං අදදිං තදා;</div>
                    <div class="gathalast">දුග්ගතිං නාභිජානාමි, ඵලදානස්සිදං ඵලං.</div>
                </div>
                <div class="paragraph" para="77">
                    <span class="paranum">77</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="78">
                    <span class="paranum">78</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="79">
                    <span class="paranum">79</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා අජෙලිඵලදායකො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">අජෙලිඵලදායකත්ථෙරස්සාපදානං සත්තමං.</div>
        </div>
        <div class="subhead ct_sutta" node-id="47188">
            <span class="subhead ct_sutta">8. අමොදඵලියත්ථෙරඅපදානං</span>
            <div class="subhead-contents">
                <div class="paragraph" para="80">
                    <span class="paranum">80</span>
                    <div class="gatha"> ‘‘සුවණ්ණවණ්ණං 
                        <pb ed="M" n="2.0091"/>
                        <pb ed="V" n="2.0090"/>
                        <pb ed="P" n="2.0447"/> සම්බුද්ධං, ආහුතීනං පටිග්ගහං;
                    </div>
                    <div class="gathalast">රථියං පටිපජ්ජන්තං, අමොදමදදිං ඵලං.</div>
                </div>
                <div class="paragraph" para="81">
                    <span class="paranum">81</span>
                    <div class="gatha"> ‘‘එකනවුතිතො කප්පෙ, යං ඵලං අදදිං තදා;</div>
                    <div class="gathalast">දුග්ගතිං නාභිජානාමි, ඵලදානස්සිදං ඵලං.</div>
                </div>
                <div class="paragraph" para="82">
                    <span class="paranum">82</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="83">
                    <span class="paranum">83</span>
                    <div class="gatha"> ‘‘ස්වාගතං 
                        <pb ed="T" n="2.0149"/> වත මෙ ආසි...පෙ.... කතං බුද්ධස්ස සාසනං.
                    </div>
                </div>
                <div class="paragraph" para="84">
                    <span class="paranum">84</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා අමොදඵලියො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">අමොදඵලියත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="47189">
            <span class="subhead ct_sutta">9. තාලඵලදායකත්ථෙරඅපදානං</span>
            <div class="subhead-contents">
                <div class="paragraph" para="85">
                    <span class="paranum">85</span>
                    <div class="gatha"> ‘‘සතරංසී නාම භගවා, සයම්භූ අපරාජිතො;</div>
                    <div class="gathalast">විවෙකා වුට්ඨහිත්වාන, ගොචරායාභිනික්ඛමි.</div>
                </div>
                <div class="paragraph" para="86">
                    <span class="paranum">86</span>
                    <div class="gatha"> ‘‘ඵලහත්ථො අහං දිස්වා, උපගච්ඡිං නරාසභං;</div>
                    <div class="gathalast">පසන්නචිත්තො සුමනො, තාලඵලං අදාසහං.</div>
                </div>
                <div class="paragraph" para="87">
                    <span class="paranum">87</span>
                    <div class="gatha"> ‘‘චතුන්නවුතිතො කප්පෙ, යං ඵලං අදදිං තදා;</div>
                    <div class="gathalast">දුග්ගතිං නාභිජානාමි, ඵලදානස්සිදං ඵලං.</div>
                </div>
                <div class="paragraph" para="88">
                    <span class="paranum">88</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="89">
                    <span class="paranum">89</span>
                    <div class="gatha"> ‘‘ස්වාගතං වත මෙ ආසි...පෙ.... කතං බුද්ධස්ස සාසනං.</div>
                </div>
                <div class="paragraph" para="90">
                    <span class="paranum">90</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං 
                    <pb ed="T" n="2.0150"/> සුදං ආයස්මා තාලඵලදායකො ථෙරො ඉමා ගාථායො අභාසිත්ථාති.
                </div>
            </div>
            <div class="centre ct_sutta ending">තාලඵලදායකත්ථෙරස්සාපදානං නවමං.</div>
        </div>
        <div class="subhead ct_sutta" node-id="471810">
            <span class="subhead ct_sutta">10. නාළිකෙරඵලදායකත්ථෙරඅපදානං</span>
            <div class="subhead-contents">
                <div class="paragraph" para="91">
                    <span class="paranum">91</span>
                    <div class="gatha"> ‘‘නගරෙ 
                        <pb ed="M" n="2.0092"/>
                        <pb ed="V" n="2.0091"/> බන්ධුමතියා, ආරාමිකො අහං තදා;
                    </div>
                    <div class="gathalast">අද්දසං විරජං බුද්ධං, ගච්ඡන්තං අනිලඤ්ජසෙ.</div>
                </div>
                <div class="paragraph" para="92">
                    <span class="paranum">92</span>
                    <div class="gatha"> ‘‘නාළිකෙරඵලං ගය්හ, බුද්ධසෙට්ඨස්සදාසහං;</div>
                    <div class="gathalast">ආකාසෙ ඨිතකො සන්තො, පටිග්ගණ්හි මහායසො.</div>
                </div>
                <div class="paragraph" para="93">
                    <span class="paranum">93</span>
                    <div class="gatha"> ‘‘විත්තිසඤ්ජනනො 
                        <pb ed="P" n="2.0448"/> මය්හං, දිට්ඨධම්මසුඛාවහො;
                    </div>
                    <div class="gathalast">ඵලං බුද්ධස්ස දත්වාන, විප්පසන්නෙන චෙතසා.</div>
                </div>
                <div class="paragraph" para="94">
                    <span class="paranum">94</span>
                    <div class="gatha"> ‘‘අධිගච්ඡිං තදා පීතිං, විපුලඤ්ච සුඛුත්තමං;</div>
                    <div class="gathalast">උප්පජ්ජතෙව රතනං, නිබ්බත්තස්ස තහිං තහිං.</div>
                </div>
                <div class="paragraph" para="95">
                    <span class="paranum">95</span>
                    <div class="gatha"> ‘‘එකනවුතිතො කප්පෙ, යං ඵලං අදදිං තදා;</div>
                    <div class="gathalast">දුග්ගතිං නාභිජානාමි, ඵලදානස්සිදං ඵලං.</div>
                </div>
                <div class="paragraph" para="96">
                    <span class="paranum">96</span>
                    <div class="gatha"> ‘‘දිබ්බචක්ඛු විසුද්ධං මෙ, සමාධිකුසලො අහං;</div>
                    <div class="gathalast">අභිඤ්ඤාපාරමිප්පත්තො, ඵලදානස්සිදං ඵලං.</div>
                </div>
                <div class="paragraph" para="97">
                    <span class="paranum">97</span>
                    <div class="gatha"> ‘‘කිලෙසා ඣාපිතා මය්හං...පෙ.... විහරාමි අනාසවො.</div>
                </div>
                <div class="paragraph" para="98">
                    <span class="paranum">98</span>
                    <div class="gatha"> ‘‘ස්වාගතං වත මෙ ආසි...පෙ.... 
                        <pb ed="T" n="2.0151"/> කතං බුද්ධස්ස සාසනං.
                    </div>
                </div>
                <div class="paragraph" para="99">
                    <span class="paranum">99</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                </div>
                <div class="centre ending">ඉත්ථං සුදං ආයස්මා නාළිකෙරඵලදායකො ථෙරො ඉමා ගාථායො අභාසිත්ථාති.</div>
            </div>
            <div class="centre ct_sutta ending">නාළිකෙරඵලදායකත්ථෙරස්සාපදානං දසමං.</div>
        </div>
    </div>
    <div class="centre ct_vagga ending">කණිකාරවග්ගො එකපඤ්ඤාසමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">කණිකාරෙකපත්තා ච, කාසුමාරී තථාවටා;</div>
        <div class="gathalast ct_vagga">පාදඤ්ච මාතුලුඞ්ගඤ්ච, අජෙලීමොදමෙව ච.</div>
        <div class="ct_vagga gatha">තාලං තථා නාළිකෙරං, ගාථායො ගණිතා විහ;</div>
        <div class="gathalast ct_vagga">එකං ගාථාසතං හොති, ඌනාධිකවිවජ්ජිතං.</div>
    </div>
</div>