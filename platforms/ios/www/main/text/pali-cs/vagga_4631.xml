<div class="chapter ct_vagga" node-id="46310">
    <span class="chapter ct_vagga">22. හත්ථිවග්ගො</span>
    <div class="chapter-contents">
        <div class="subhead ct_sutta" node-id="46311">
            <span class="subhead ct_sutta">1. හත්ථිදායකත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘සිද්ධත්ථස්ස 
                        <pb ed="T" n="1.0309"/>
                        <pb ed="M" n="1.0233"/>
                        <pb ed="V" n="1.0217"/> භගවතො, ද්විපදින්දස්ස තාදිනො;
                    </div>
                    <div class="gathalast">නාගසෙට්ඨො මයා දින්නො, ඊසාදන්තො උරූළ්හවා.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘උත්තමත්ථං අනුභොමි, සන්තිපදමනුත්තරං;</div>
                    <div class="gathalast">නාගදානං 
                        <span class="note">(අග්ගදානං (සී. ක.))</span> මයා දින්නං, සබ්බලොකහිතෙසිනො.
                    </div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘චතුන්නවුතිතො කප්පෙ, යං නාග 
                        <span class="note">(දාන (සී. ක.))</span> මදදිං තදා;
                    </div>
                    <div class="gathalast">දුග්ගතිං නාභිජානාමි, නාගදානස්සිදං ඵලං.</div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘අට්ඨසත්තතිකප්පම්හි, සොළසාසිංසු ඛත්තියා;</div>
                    <div class="gathalast">සමන්තපාසාදිකා නාම, චක්කවත්තී මහබ්බලා.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘පටිසම්භිදා චතස්සො, විමොක්ඛාපි ච අට්ඨිමෙ;</div>
                    <div class="gathalast">ඡළභිඤ්ඤා සච්ඡිකතා, කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා හත්ථිදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">හත්ථිදායකත්ථෙරස්සාපදානං පඨමං.</div>
        </div>
        <div class="subhead ct_sutta" node-id="46312">
            <span class="subhead ct_sutta">2. පානධිදායකත්ථෙරඅපදානං</span>
            <div class="subhead-contents">
                <div class="paragraph" para="6">
                    <span class="paranum">6</span>
                    <div class="gatha"> ‘‘ආරඤ්ඤිකස්ස ඉසිනො, චිරරත්තතපස්සිනො 
                        <span class="note">(ඣායිනො, මෙත්තචිත්තතපස්සිනො (ස්‍යා.))</span>;
                    </div>
                    <div class="gathalast">බුද්ධස්ස 
                        <span class="note">(ධම්මස්ස (ස්‍යා. ක.))</span> භාවිතත්තස්ස, අදාසිං පානධිං අහං.
                    </div>
                </div>
                <div class="paragraph" para="7">
                    <span class="paranum">7</span>
                    <div class="gatha"> ‘‘තෙන 
                        <pb ed="T" n="1.0310"/> කම්මෙන ද්විපදින්ද, ලොකජෙට්ඨ නරාසභ;
                    </div>
                    <div class="gathalast">දිබ්බයානං 
                        <span class="note">(සබ්බං යානං (සී.))</span> අනුභොමි, පුබ්බකම්මස්සිදං ඵලං.
                    </div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘චතුන්නවුතෙ 
                        <pb ed="P" n="1.0209"/> ඉතො කප්පෙ, යං කම්මමකරිං තදා;
                    </div>
                    <div class="gathalast">දුග්ගතිං නාභිජානාමි, පානධිස්ස ඉදං ඵලං.</div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘සත්තසත්තතිතො 
                        <pb ed="M" n="1.0234"/>
                        <pb ed="V" n="1.0218"/> කප්පෙ, අට්ඨ ආසිංසු ඛත්තියා;
                    </div>
                    <div class="gathalast">සුයානා නාම නාමෙන, චක්කවත්තී මහබ්බලා.</div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා පානධිදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">පානධිදායකත්ථෙරස්සාපදානං දුතියං.</div>
        </div>
        <div class="subhead ct_sutta" node-id="46313">
            <span class="subhead ct_sutta">3. සච්චසඤ්ඤකත්ථෙරඅපදානං</span>
            <div class="subhead-contents">
                <div class="paragraph" para="11">
                    <span class="paranum">11</span>
                    <div class="gatha"> ‘‘වෙස්සභූ තම්හි සමයෙ, භික්ඛුසඞ්ඝපුරක්ඛතො;</div>
                    <div class="gathalast">දෙසෙති අරියසච්චානි, නිබ්බාපෙන්තො මහාජනං.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘පරමකාරුඤ්ඤපත්තොම්හි, සමිතිං අගමාසහං;</div>
                    <div class="gathalast">සොහං නිසින්නකො සන්තො, ධම්මමස්සොසි සත්ථුනො.</div>
                </div>
                <div class="paragraph" para="13">
                    <span class="paranum">13</span>
                    <div class="gatha"> ‘‘තස්සාහං ධම්මං සුත්වාන, දෙවලොකං අගච්ඡහං;</div>
                    <div class="gathalast">තිංසකප්පානි දෙවෙසු, අවසිං තත්ථහං පුරෙ.</div>
                </div>
                <div class="paragraph" para="14">
                    <span class="paranum">14</span>
                    <div class="gatha"> ‘‘එකත්තිංසෙ 
                        <pb ed="T" n="1.0311"/> ඉතො කප්පෙ, යං සඤ්ඤමලභිං තදා;
                    </div>
                    <div class="gathalast">දුග්ගතිං නාභිජානාමි, සච්චසඤ්ඤායිදං ඵලං.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘ඡබ්බීසම්හි ඉතො කප්පෙ, එකො ආසිං ජනාධිපො;</div>
                    <div class="gathalast">එකඵුසිතනාමෙන, චක්කවත්තී මහබ්බලො.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා සච්චසඤ්ඤකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සච්චසඤ්ඤකත්ථෙරස්සාපදානං තතියං.</div>
        </div>
        <div class="subhead ct_sutta" node-id="46314">
            <span class="subhead ct_sutta">4. එකසඤ්ඤකත්ථෙරඅපදානං</span>
            <div class="subhead-contents">
                <div class="paragraph" para="17">
                    <span class="paranum">17</span>
                    <div class="gatha"> ‘‘දුමග්ගෙ පංසුකූලිකං 
                        <span class="note">(පංසුකූලකං (?))</span>, ලග්ගං දිස්වාන සත්ථුනො;
                    </div>
                    <div class="gathalast">අඤ්ජලිං පග්ගහෙත්වාන, පංසුකූලං අවන්දහං.</div>
                </div>
                <div class="paragraph" para="18">
                    <span class="paranum">18</span>
                    <div class="gatha"> ‘‘එකත්තිංසෙ ඉතො කප්පෙ, යං සඤ්ඤමලභිං තදා;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘පඤ්චවීසෙ 
                        <pb ed="M" n="1.0235"/>
                        <pb ed="V" n="1.0219"/>
                        <pb ed="P" n="1.0210"/> ඉතො කප්පෙ, එකො ආසිං ජනාධිපො;
                    </div>
                    <div class="gathalast">අමිතාභොති නාමෙන, චක්කවත්තී මහබ්බලො.</div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං 
                        <pb ed="T" n="1.0312"/> සුදං ආයස්මා එකසඤ්ඤකො ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">එකසඤ්ඤකත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="46315">
            <span class="subhead ct_sutta">5. රංසිසඤ්ඤකත්ථෙරඅපදානං</span>
            <div class="subhead-contents">
                <div class="paragraph" para="21">
                    <span class="paranum">21</span>
                    <div class="gatha"> ‘‘උදෙන්තං සතරංසිංව, පීතරංසිංව 
                        <span class="note">(සිතරංසිං ව (සී. ස්‍යා.))</span> භාණුමං;
                    </div>
                    <div class="gathalast">බ්‍යග්ඝූසභංව පවරං, සුජාතං පබ්බතන්තරෙ.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘බුද්ධස්ස ආනුභාවො සො, ජලතෙ පබ්බතන්තරෙ;</div>
                    <div class="gathalast">රංසෙ 
                        <span class="note">(රංස්‍යා (?))</span> චිත්තං පසාදෙත්වා, කප්පං සග්ගම්හි මොදහං.
                    </div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ‘‘අවසෙසෙසු කප්පෙසු, කුසලං චරිතං මයා;</div>
                    <div class="gathalast">තෙන චිත්තප්පසාදෙන, බුද්ධානුස්සතියාපි ච.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘තිංසකප්පසහස්සෙතො, යං සඤ්ඤමලභිං තදා;</div>
                    <div class="gathalast">දුග්ගතිං නාභිජානාමි, බුද්ධසඤ්ඤායිදං ඵලං.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘සත්තපඤ්ඤාසකප්පම්හි, එකො ආසිං ජනාධිපො;</div>
                    <div class="gathalast">සුජාතො නාම නාමෙන, චක්කවත්තී මහබ්බලො.</div>
                </div>
                <div class="paragraph" para="26">
                    <span class="paranum">26</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා රංසිසඤ්ඤකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">රංසිසඤ්ඤකත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="46316">
            <span class="subhead ct_sutta">6. සන්ධිතත්ථෙරඅපදානං</span>
            <div class="subhead-contents">
                <div class="paragraph" para="27">
                    <span class="paranum">27</span>
                    <div class="gatha"> ‘‘අස්සත්ථෙ 
                        <pb ed="T" n="1.0313"/> හරිතොභාසෙ, සංවිරූළ්හම්හි පාදපෙ;
                    </div>
                    <div class="gathalast">එකං බුද්ධගතං සඤ්ඤං, අලභිංහං 
                        <span class="note">(අලභිස්සං (සී.))</span> පතිස්සතො.
                    </div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘එකත්තිංසෙ 
                        <pb ed="M" n="1.0236"/> ඉතො කප්පෙ, යං සඤ්ඤමලභිං තදා;
                    </div>
                    <div class="gathalast">තස්සා සඤ්ඤාය වාහසා, පත්තො මෙ ආසවක්ඛයො.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘ඉතො 
                        <pb ed="V" n="1.0220"/> තෙරසකප්පම්හි, ධනිට්ඨො නාම ඛත්තියො;
                    </div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="30">
                    <span class="paranum">30</span>
                    <div class="gatha"> ‘‘පටිසම්භිදා 
                        <pb ed="P" n="1.0211"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා සන්ධිතො 
                        <span class="note">(සණ්ඨිතො (සී.))</span> ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">සන්ධිතත්ථෙරස්සාපදානං ඡට්ඨං.</div>
        </div>
        <div class="subhead ct_sutta" node-id="46317">
            <span class="subhead ct_sutta">7. තාලවණ්ටදායකත්ථෙරඅපදානං</span>
            <div class="subhead-contents">
                <div class="paragraph" para="31">
                    <span class="paranum">31</span>
                    <div class="gatha"> ‘‘තාලවණ්ටං මයා දින්නං, තිස්සස්සාදිච්චබන්ධුනො;</div>
                    <div class="gathalast">ගිම්හනිබ්බාපනත්ථාය, පරිළාහොපසන්තියා.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘සන්නිබ්බාපෙමි රාගග්ගිං, දොසග්ගිඤ්ච තදුත්තරිං;</div>
                    <div class="gathalast">නිබ්බාපෙමි ච මොහග්ගිං, තාලවණ්ටස්සිදං ඵලං.</div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘කිලෙසා 
                        <pb ed="T" n="1.0314"/> ඣාපිතා මය්හං, භවා සබ්බෙ සමූහතා;
                    </div>
                    <div class="gathalast">ධාරෙමි අන්තිමං දෙහං, සම්මාසම්බුද්ධසාසනෙ.</div>
                </div>
                <div class="paragraph" para="34">
                    <span class="paranum">34</span>
                    <div class="gatha"> ‘‘ද්වෙනවුතෙ ඉතො කප්පෙ, යං කම්මමකරිං තදා;</div>
                    <div class="gathalast">දුග්ගතිං නාභිජානාමි, තාලවණ්ටස්සිදං ඵලං.</div>
                </div>
                <div class="paragraph" para="35">
                    <span class="paranum">35</span>
                    <div class="gatha"> ‘‘තෙසට්ඨිම්හි ඉතො කප්පෙ, මහානාමසනාමකො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා තාලවණ්ටදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">තාලවණ්ටදායකත්ථෙරස්සාපදානං සත්තමං.</div>
        </div>
        <div class="subhead ct_sutta" node-id="46318">
            <span class="subhead ct_sutta">8. අක්කන්තසඤ්ඤකත්ථෙරඅපදානං</span>
            <div class="subhead-contents">
                <div class="paragraph" para="37">
                    <span class="paranum">37</span>
                    <div class="gatha"> ‘‘කුසාටකං 
                        <pb ed="M" n="1.0237"/> ගහෙත්වාන, උපජ්ඣායස්සහං පුරෙ;
                    </div>
                    <div class="gathalast">මන්තඤ්ච අනුසික්ඛාමි, ගන්ථාදොසස්ස 
                        <span class="note">(කණ්ඩභෙදස්ස (සී.), ගණ්ඩභෙදස්ස (ස්‍යා.))</span> පත්තියා.
                    </div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘අද්දසං විරජං බුද්ධං, ආහුතීනං පටිග්ගහං;</div>
                    <div class="gathalast">උසභං පවරං අග්ගං, තිස්සං බුද්ධං ගණුත්තමං 
                        <span class="note">(ගජුත්තමං (ස්‍යා.))</span>.
                    </div>
                </div>
                <div class="paragraph" para="39">
                    <span class="paranum">39</span>
                    <div class="gatha"> ‘‘කුසාටකං 
                        <pb ed="V" n="1.0221"/> පත්ථරිතං, අක්කමන්තං නරුත්තමං;
                    </div>
                    <div class="gathalast">සමුග්ගතං මහාවීරං, ලොකජෙට්ඨං නරාසභං.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘දිස්වා 
                        <pb ed="T" n="1.0315"/>
                        <pb ed="P" n="1.0212"/> තං ලොකපජ්ජොතං, විමලං චන්දසන්නිභං;
                    </div>
                    <div class="gathalast">අවන්දිං සත්ථුනො පාදෙ, විප්පසන්නෙන චෙතසා.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘චතුන්නවුතිතො කප්පෙ, යං අදාසිං කුසාටකං;</div>
                    <div class="gathalast">දුග්ගතිං නාභිජානාමි, කුසාටකස්සිදං ඵලං.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘සත්තතිංසෙ ඉතො කප්පෙ, එකො ආසිං ජනාධිපො;</div>
                    <div class="gathalast">සුනන්දො නාම නාමෙන, චක්කවත්තී මහබ්බලො.</div>
                </div>
                <div class="paragraph" para="43">
                    <span class="paranum">43</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="gathalast">ඉත්ථං සුදං ආයස්මා අක්කන්තසඤ්ඤකො ථෙරො ඉමා ගාථායො අභාසිත්ථාති;</div>
                </div>
            </div>
            <div class="centre ct_sutta ending">අක්කන්තසඤ්ඤකත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="46319">
            <span class="subhead ct_sutta">9. සප්පිදායකත්ථෙරඅපදානං</span>
            <div class="subhead-contents">
                <div class="paragraph" para="44">
                    <span class="paranum">44</span>
                    <div class="gatha"> ‘‘නිසින්නො පාසාදවරෙ, නාරීගණපුරක්ඛතො;</div>
                    <div class="gathalast">බ්‍යාධිතං සමණං දිස්වා, අභිනාමෙසහං ඝරං.</div>
                </div>
                <div class="paragraph" para="45">
                    <span class="paranum">45</span>
                    <div class="gatha"> ‘‘උපවිට්ඨං මහාවීරං, දෙවදෙවං නරාසභං;</div>
                    <div class="gathalast">සප්පිතෙලං මයා දින්නං, සිද්ධත්ථස්ස මහෙසිනො.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> ‘‘පස්සද්ධදරථං දිස්වා, විප්පසන්නමුඛින්ද්‍රියං;</div>
                    <div class="gathalast">වන්දිත්වා සත්ථුනො පාදෙ, අනුසංසාවයිං පුරෙ.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> ‘‘දිස්වා 
                        <pb ed="T" n="1.0316"/>
                        <pb ed="M" n="1.0238"/> මං සුප්පසන්නත්තං 
                        <span class="note">(සුප්පසන්නන්තං (ස්‍යා. ක.) සුප්පසන්නචිත්තන්ති අත්ථො)</span>, ඉද්ධියා පාරමිඞ්ගතො;
                    </div>
                    <div class="gathalast">නභං අබ්භුග්ගමී ධීරො, හංසරාජාව අම්බරෙ.</div>
                </div>
                <div class="paragraph" para="48">
                    <span class="paranum">48</span>
                    <div class="gatha"> ‘‘චතුන්නවුතිතො කප්පෙ, යං දානමදදිං තදා;</div>
                    <div class="gathalast">දුග්ගතිං නාභිජානාමි, සප්පිතෙලස්සිදං ඵලං.</div>
                </div>
                <div class="paragraph" para="49">
                    <span class="paranum">49</span>
                    <div class="gatha"> ‘‘ඉතො සත්තරසෙ කප්පෙ, ජුතිදෙව 
                        <span class="note">(දුතිදෙව (ස්‍යා.), තුතිදෙව (ක.))</span> සනාමකො;
                    </div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="50">
                    <span class="paranum">50</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා සප්පිදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සප්පිදායකත්ථෙරස්සාපදානං නවමං.</div>
        </div>
        <div class="subhead ct_sutta" node-id="463110">
            <span class="subhead ct_sutta">10. පාපනිවාරියත්ථෙරඅපදානං</span>
            <div class="subhead-contents">
                <div class="paragraph" para="51">
                    <span class="paranum">51</span>
                    <div class="gatha"> ‘‘පියදස්සිස්ස 
                        <pb ed="V" n="1.0222"/> භගවතො, චඞ්කමං සොධිතං මයා;
                    </div>
                    <div class="gathalast">නළකෙහි පටිච්ඡන්නං, වාතාතපනිවාරණං.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> ‘‘පාපං විවජ්ජනත්ථාය, කුසලස්සුපසම්පදා;</div>
                    <div class="gathalast">කිලෙසානං පහානාය, පදහිං සත්ථු සාසනෙ.</div>
                </div>
                <div class="paragraph" para="53">
                    <span class="paranum">53</span>
                    <div class="gatha"> ‘‘ඉතො 
                        <pb ed="P" n="1.0213"/> එකාදසෙ කප්පෙ, අග්ගිදෙවොති විස්සුතො;
                    </div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="54">
                    <span class="paranum">54</span>
                    <div class="gatha"> ‘‘පටිසම්භිදා 
                        <pb ed="T" n="1.0317"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා පාපනිවාරියො 
                        <span class="note">(වාතාතපනිවාරියො (?))</span> ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">පාපනිවාරියත්ථෙරස්සාපදානං දසමං.</div>
        </div>
    </div>
    <div class="centre ct_vagga ending">හත්ථිවග්ගො බාවීසතිමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">හත්ථි පානධි සච්චඤ්ච, එකසඤ්ඤි ච රංසිකො;</div>
        <div class="ct_vagga gatha">සන්ධිතො තාලවණ්ටඤ්ච, තථා අක්කන්තසඤ්ඤකො;</div>
        <div class="gathalast ct_vagga">සප්පි පාපනිවාරී ච, චතුප්පඤ්ඤාස ගාථකාති.</div>
    </div>
</div>