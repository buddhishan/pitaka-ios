<div class="chapter ct_vagga" node-id="48370">
    <span class="chapter ct_vagga">28. බුද්ධපකිණ්ණකකණ්ඩං</span>
    <div class="chapter-contents">
        <div class="paragraph" para="1">
            <span class="paranum">1</span>
            <div class="gatha"> අපරිමෙය්‍යිතො 
                <pb ed="T" n="2.0546"/>
                <pb ed="V" n="2.0366"/> කප්පෙ, චතුරො ආසුං විනායකා;
            </div>
            <div class="gatha">තණ්හඞ්කරො මෙධඞ්කරො, අථොපි සරණඞ්කරො;</div>
            <div class="gathalast">දීපඞ්කරො ච සම්බුද්ධො, එකකප්පම්හි තෙ ජිනා.</div>
        </div>
        <div class="paragraph" para="2">
            <span class="paranum">2</span>
            <div class="gatha"> දීපඞ්කරස්ස 
                <pb ed="M" n="2.0382"/> අපරෙන, කොණ්ඩඤ්ඤො නාම නායකො;
            </div>
            <div class="gathalast">එකොව එකකප්පම්හි, තාරෙසි ජනතං බහුං.</div>
        </div>
        <div class="paragraph" para="3">
            <span class="paranum">3</span>
            <div class="gatha"> දීපඞ්කරස්ස භගවතො, කොණ්ඩඤ්ඤස්ස ච සත්ථුනො;</div>
            <div class="gathalast">එතෙසං අන්තරා කප්පා, ගණනාතො අසඞ්ඛියා.</div>
        </div>
        <div class="paragraph" para="4">
            <span class="paranum">4</span>
            <div class="gatha"> කොණ්ඩඤ්ඤස්ස අපරෙන, මඞ්ගලො නාම නායකො;</div>
            <div class="gathalast">තෙසම්පි අන්තරා කප්පා, ගණනාතො අසඞ්ඛියා.</div>
        </div>
        <div class="paragraph" para="5">
            <span class="paranum">5</span>
            <div class="gatha"> මඞ්ගලො ච සුමනො ච, රෙවතො සොභිතො මුනි;</div>
            <div class="gathalast">තෙපි බුද්ධා එකකප්පෙ, චක්ඛුමන්තො පභඞ්කරා.</div>
        </div>
        <div class="paragraph" para="6">
            <span class="paranum">6</span>
            <div class="gatha"> සොභිතස්ස 
                <pb ed="P" n="0.0067"/> අපරෙන, අනොමදස්සී මහායසො;
            </div>
            <div class="gathalast">තෙසම්පි අන්තරා කප්පා, ගණනාතො අසඞ්ඛියා.</div>
        </div>
        <div class="paragraph" para="7">
            <span class="paranum">7</span>
            <div class="gatha"> අනොමදස්සී පදුමො, නාරදො චාපි නායකො;</div>
            <div class="gathalast">තෙපි බුද්ධා එකකප්පෙ, තමන්තකාරකා මුනී.</div>
        </div>
        <div class="paragraph" para="8">
            <span class="paranum">8</span>
            <div class="gatha"> නාරදස්ස අපරෙන, පදුමුත්තරො නාම නායකො;</div>
            <div class="gathalast">එකකප්පම්හි උප්පන්නො, තාරෙසි ජනතං බහුං.</div>
        </div>
        <div class="paragraph" para="9">
            <span class="paranum">9</span>
            <div class="gatha"> නාරදස්ස භගවතො, පදුමුත්තරස්ස සත්ථුනො;</div>
            <div class="gathalast">තෙසම්පි අන්තරා කප්පා, ගණනාතො අසඞ්ඛියා.</div>
        </div>
        <div class="paragraph" para="10">
            <span class="paranum">10</span>
            <div class="gatha"> කප්පසතසහස්සම්හි 
                <pb ed="T" n="2.0547"/>, එකො ආසි මහාමුනි;
            </div>
            <div class="gathalast">පදුමුත්තරො ලොකවිදූ, ආහුතීනං පටිග්ගහො.</div>
        </div>
        <div class="paragraph" para="11">
            <span class="paranum">11</span>
            <div class="gatha"> තිංසකප්පසහස්සම්හි, දුවෙ ආසුං විනායකා 
                <span class="note">(ආසිංසු නායකා (ස්‍යා. ක.))</span>;
            </div>
            <div class="gathalast">සුමෙධො ච සුජාතො ච, ඔරතො පදුමුත්තරා.</div>
        </div>
        <div class="paragraph" para="12">
            <span class="paranum">12</span>
            <div class="gatha"> අට්ඨාරසෙ කප්පසතෙ, තයො ආසුං විනායකා 
                <span class="note">(ආසිංසු නායකා (ස්‍යා. ක.))</span>;
            </div>
            <div class="gathalast">පියදස්සී අත්ථදස්සී, ධම්මදස්සී ච නායකා.</div>
        </div>
        <div class="paragraph" para="13">
            <span class="paranum">13</span>
            <div class="gatha"> ඔරතො 
                <pb ed="V" n="2.0367"/> ච සුජාතස්ස, සම්බුද්ධා ද්විපදුත්තමා;
            </div>
            <div class="gathalast">එකකප්පම්හි තෙ බුද්ධා, ලොකෙ අප්පටිපුග්ගලා.</div>
        </div>
        <div class="paragraph" para="14">
            <span class="paranum">14</span>
            <div class="gatha"> චතුන්නවුතිතො කප්පෙ, එකො ආසි මහාමුනි;</div>
            <div class="gathalast">සිද්ධත්ථො සො ලොකවිදූ, සල්ලකත්තො අනුත්තරො.</div>
        </div>
        <div class="paragraph" para="15">
            <span class="paranum">15</span>
            <div class="gatha"> ද්වෙනවුතෙ 
                <pb ed="M" n="2.0383"/> ඉතො කප්පෙ, දුවෙ ආසුං විනායකා;
            </div>
            <div class="gathalast">තිස්සො ඵුස්සො ච සම්බුද්ධා, අසමා අප්පටිපුග්ගලා.</div>
        </div>
        <div class="paragraph" para="16">
            <span class="paranum">16</span>
            <div class="gatha"> එකනවුතිතො කප්පෙ, විපස්සී නාම නායකො;</div>
            <div class="gathalast">සොපි බුද්ධො කාරුණිකො, සත්තෙ මොචෙසි බන්ධනා.</div>
        </div>
        <div class="paragraph" para="17">
            <span class="paranum">17</span>
            <div class="gatha"> එකතිංසෙ ඉතො කප්පෙ, දුවෙ ආසුං විනායකා;</div>
            <div class="gathalast">සිඛී ච වෙස්සභූ චෙව, අසමා අප්පටිපුග්ගලා.</div>
        </div>
        <div class="paragraph" para="18">
            <span class="paranum">18</span>
            <div class="gatha"> ඉමම්හි භද්දකෙ කප්පෙ, තයො ආසුං විනායකා;</div>
            <div class="gathalast">කකුසන්ධො කොණාගමනො, කස්සපො චාපි නායකො.</div>
        </div>
        <div class="paragraph" para="19">
            <span class="paranum">19</span>
            <div class="gatha"> අහමෙතරහි සම්බුද්ධො, මෙත්තෙය්‍යො චාපි හෙස්සති;</div>
            <div class="gathalast">එතෙපිමෙ 
                <pb ed="T" n="2.0548"/> පඤ්ච බුද්ධා, ධීරා ලොකානුකම්පකා.
            </div>
        </div>
        <div class="paragraph" para="20">
            <span class="paranum">20</span>
            <div class="gatha"> එතෙසං ධම්මරාජූනං, අඤ්ඤෙසංනෙකකොටිනං;</div>
            <div class="gathalast">ආචික්ඛිත්වාන තං මග්ගං, නිබ්බුතා තෙ සසාවකාති.</div>
        </div>
    </div>
    <div class="centre ct_vagga ending">බුද්ධපකිණ්ණකකණ්ඩං නිට්ඨිතං.</div>
</div>