<div class="chapter ct_vagga" node-id="38280">
    <span class="chapter ct_vagga">19. ධම්මට්ඨවග්ගො</span>
    <div class="chapter-contents">
        <div class="paragraph" para="256">
            <span class="paranum">256</span>
            <div class="gatha"> න 
                <pb ed="P" n="0.0038"/> තෙන හොති ධම්මට්ඨො, යෙනත්ථං සාහසා 
                <span class="note">(සහසා (සී. ස්‍යා. ක.))</span> නයෙ;
            </div>
            <div class="gathalast">යො ච අත්ථං අනත්ථඤ්ච, උභො නිච්ඡෙය්‍ය පණ්ඩිතො.</div>
        </div>
        <div class="paragraph" para="257">
            <span class="paranum">257</span>
            <div class="gatha"> අසාහසෙන 
                <pb ed="V" n="0.0046"/> ධම්මෙන, සමෙන නයතී පරෙ;
            </div>
            <div class="gathalast">ධම්මස්ස ගුත්තො මෙධාවී, ‘‘ධම්මට්ඨො’’ති පවුච්චති.</div>
        </div>
        <div class="paragraph" para="258">
            <span class="paranum">258</span>
            <div class="gatha"> න තෙන පණ්ඩිතො හොති, යාවතා බහු භාසති;</div>
            <div class="gathalast">ඛෙමී අවෙරී අභයො, ‘‘පණ්ඩිතො’’ති පවුච්චති.</div>
        </div>
        <div class="paragraph" para="259">
            <span class="paranum">259</span>
            <div class="gatha"> න තාවතා ධම්මධරො, යාවතා බහු භාසති;</div>
            <div class="gatha">යො ච අප්පම්පි සුත්වාන, ධම්මං කායෙන පස්සති;</div>
            <div class="gathalast">ස වෙ ධම්මධරො හොති, යො ධම්මං නප්පමජ්ජති.</div>
        </div>
        <div class="paragraph" para="260">
            <span class="paranum">260</span>
            <div class="gatha"> න 
                <pb ed="M" n="0.0051"/> තෙන ථෙරො සො හොති 
                <span class="note">(ථෙරො හොති (සී. ස්‍යා.))</span>, යෙනස්ස පලිතං සිරො;
            </div>
            <div class="gathalast">පරිපක්කො 
                <pb ed="T" n="0.0050"/> වයො තස්ස, ‘‘මොඝජිණ්ණො’’ති වුච්චති.
            </div>
        </div>
        <div class="paragraph" para="261">
            <span class="paranum">261</span>
            <div class="gatha"> යම්හි සච්චඤ්ච ධම්මො ච, අහිංසා සංයමො දමො;</div>
            <div class="gathalast">ස වෙ වන්තමලො ධීරො, ‘‘ථෙරො’’ ඉති 
                <span class="note">(සො ථෙරොති (ස්‍යා. ක.))</span> පවුච්චති.
            </div>
        </div>
        <div class="paragraph" para="262">
            <span class="paranum">262</span>
            <div class="gatha"> න වාක්කරණමත්තෙන, වණ්ණපොක්ඛරතාය වා;</div>
            <div class="gathalast">සාධුරූපො නරො හොති, ඉස්සුකී මච්ඡරී සඨො.</div>
        </div>
        <div class="paragraph" para="263">
            <span class="paranum">263</span>
            <div class="gatha"> යස්ස චෙතං සමුච්ඡින්නං, මූලඝච්චං සමූහතං;</div>
            <div class="gathalast">ස වන්තදොසො මෙධාවී, ‘‘සාධුරූපො’’ති වුච්චති.</div>
        </div>
        <div class="paragraph" para="264">
            <span class="paranum">264</span>
            <div class="gatha"> න මුණ්ඩකෙන සමණො, අබ්බතො අලිකං භණං;</div>
            <div class="gathalast">ඉච්ඡාලොභසමාපන්නො, සමණො කිං භවිස්සති.</div>
        </div>
        <div class="paragraph" para="265">
            <span class="paranum">265</span>
            <div class="gatha"> යො 
                <pb ed="P" n="0.0039"/> ච සමෙති පාපානි, අණුං ථූලානි සබ්බසො;
            </div>
            <div class="gathalast">සමිතත්තා හි පාපානං, ‘‘සමණො’’ති පවුච්චති.</div>
        </div>
        <div class="paragraph" para="266">
            <span class="paranum">266</span>
            <div class="gatha"> න 
                <pb ed="V" n="0.0047"/> තෙන භික්ඛු සො හොති, යාවතා භික්ඛතෙ පරෙ;
            </div>
            <div class="gathalast">විස්සං ධම්මං සමාදාය, භික්ඛු හොති න තාවතා.</div>
        </div>
        <div class="paragraph" para="267">
            <span class="paranum">267</span>
            <div class="gatha"> යොධ පුඤ්ඤඤ්ච පාපඤ්ච, බාහෙත්වා බ්‍රහ්මචරියවා 
                <span class="note">(බ්‍රහ්මචරියං (ක.))</span>;
            </div>
            <div class="gathalast">සඞ්ඛාය ලොකෙ චරති, ස වෙ ‘‘භික්ඛූ’’ති වුච්චති.</div>
        </div>
        <div class="paragraph" para="268">
            <span class="paranum">268</span>
            <div class="gatha"> න මොනෙන මුනී හොති, මූළ්හරූපො අවිද්දසු;</div>
            <div class="gathalast">යො ච තුලංව පග්ගය්හ, වරමාදාය පණ්ඩිතො.</div>
        </div>
        <div class="paragraph" para="269">
            <span class="paranum">269</span>
            <div class="gatha"> පාපානි 
                <pb ed="M" n="0.0052"/> පරිවජ්ජෙති, ස මුනී තෙන සො මුනි;
            </div>
            <div class="gathalast">යො මුනාති උභො ලොකෙ, ‘‘මුනි’’ තෙන පවුච්චති.</div>
        </div>
        <div class="paragraph" para="270">
            <span class="paranum">270</span>
            <div class="gatha"> න තෙන අරියො හොති, යෙන පාණානි හිංසති;</div>
            <div class="gathalast">අහිංසා 
                <pb ed="T" n="0.0051"/> සබ්බපාණානං, ‘‘අරියො’’ති පවුච්චති.
            </div>
        </div>
        <div class="paragraph" para="271">
            <span class="paranum">271</span>
            <div class="gatha"> න සීලබ්බතමත්තෙන, බාහුසච්චෙන වා පන;</div>
            <div class="gathalast">අථ වා සමාධිලාභෙන, විවිත්තසයනෙන වා.</div>
        </div>
        <div class="paragraph" para="272">
            <span class="paranum">272</span>
            <div class="gatha"> ඵුසාමි නෙක්ඛම්මසුඛං, අපුථුජ්ජනසෙවිතං;</div>
            <div class="gathalast">භික්ඛු විස්සාසමාපාදි, අප්පත්තො ආසවක්ඛයං.</div>
        </div>
    </div>
    <div class="centre ct_vagga ending">ධම්මට්ඨවග්ගො එකූනවීසතිමො නිට්ඨිතො.</div>
</div>