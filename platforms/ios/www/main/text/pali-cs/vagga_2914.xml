<div class="chapter ct_vagga" node-id="29140">
    <span class="chapter ct_vagga">5. රොහිතස්සවග්ගො</span>
    <div class="chapter-contents">
        <div class="subhead ct_sutta" node-id="29141">
            <span class="subhead ct_sutta">1. සමාධිභාවනාසුත්තං</span>
            <div class="subhead-contents">
                <div class="paragraph" para="41">
                    <span class="paranum">41</span>
                    <div class="bodytext"> ‘‘චතස්සො 
                        <pb ed="T" n="2.0057"/>
                        <pb ed="V" n="1.0051"/> ඉමා, භික්ඛවෙ, සමාධිභාවනා. කතමා චතස්සො? අත්ථි, භික්ඛවෙ, සමාධිභාවනා භාවිතා බහුලීකතා දිට්ඨධම්මසුඛවිහාරාය සංවත්තති; අත්ථි, භික්ඛවෙ, සමාධිභාවනා භාවිතා බහුලීකතා ඤාණදස්සනප්පටිලාභාය සංවත්තති; අත්ථි, භික්ඛවෙ, සමාධිභාවනා භාවිතා බහුලීකතා සතිසම්පජඤ්ඤාය සංවත්තති; අත්ථි, භික්ඛවෙ, සමාධිභාවනා භාවිතා බහුලීකතා ආසවානං ඛයාය සංවත්තති.
                    </div>
                    <div class="bodytext">‘‘කතමා 
                        <pb ed="P" n="2.0045"/> ච, භික්ඛවෙ, සමාධිභාවනා භාවිතා බහුලීකතා දිට්ඨධම්මසුඛවිහාරාය සංවත්තති? ඉධ, භික්ඛවෙ, භික්ඛු විවිච්චෙව කාමෙහි... චතුත්ථං ඣානං උපසම්පජ්ජ විහරති. අයං, භික්ඛවෙ, සමාධිභාවනා භාවිතා බහුලීකතා දිට්ඨධම්මසුඛවිහාරාය සංවත්තති.
                    </div>
                    <div class="bodytext">‘‘කතමා 
                        <pb ed="M" n="1.0354"/> ච, භික්ඛවෙ, සමාධිභාවනා භාවිතා බහුලීකතා ඤාණදස්සනප්පටිලාභාය සංවත්තති? ඉධ, භික්ඛවෙ, භික්ඛු ආලොකසඤ්ඤං මනසි කරොති, දිවාසඤ්ඤං අධිට්ඨාති - යථා දිවා තථා රත්තිං, යථා 
                        <pb ed="T" n="2.0058"/> රත්තිං තථා දිවා. ඉති විවටෙන චෙතසා අපරියොනද්ධෙන සප්පභාසං චිත්තං භාවෙති. අයං, භික්ඛවෙ, සමාධිභාවනා භාවිතා බහුලීකතා ඤාණදස්සනප්පටිලාභාය සංවත්තති.
                    </div>
                    <div class="bodytext">‘‘කතමා ච, භික්ඛවෙ, සමාධිභාවනා භාවිතා බහුලීකතා සතිසම්පජඤ්ඤාය සංවත්තති? ඉධ, භික්ඛවෙ, භික්ඛුනො විදිතා වෙදනා උප්පජ්ජන්ති, විදිතා උපට්ඨහන්ති, විදිතා අබ්භත්ථං 
                        <pb ed="V" n="1.0052"/> ගච්ඡන්ති; විදිතා සඤ්ඤා...පෙ.... විදිතා විතක්කා උප්පජ්ජන්ති, විදිතා උපට්ඨහන්ති, විදිතා අබ්භත්ථං ගච්ඡන්ති. අයං, භික්ඛවෙ, සමාධිභාවනා භාවිතා බහුලීකතා සතිසම්පජඤ්ඤාය සංවත්තති.
                    </div>
                    <div class="bodytext">‘‘කතමා ච, භික්ඛවෙ, සමාධිභාවනා භාවිතා බහුලීකතා ආසවානං ඛයාය සංවත්තති? ඉධ, භික්ඛවෙ, භික්ඛු පඤ්චසු උපාදානක්ඛන්ධෙසු උදයබ්බයානුපස්සී විහරති - ‘ඉති රූපං, ඉති රූපස්ස සමුදයො, ඉති රූපස්ස අත්ථඞ්ගමො 
                        <span class="note">(අත්ථගමො (සී. පී.))</span>; ඉති වෙදනා, ඉති වෙදනාය සමුදයො, ඉති වෙදනාය අත්ථඞ්ගමො; ඉති සඤ්ඤා, ඉති සඤ්ඤාය සමුදයො, ඉති සඤ්ඤාය අත්ථඞ්ගමො; ඉති සඞ්ඛාරා, ඉති සඞ්ඛාරානං සමුදයො, ඉති සඞ්ඛාරානං අත්ථඞ්ගමො; ඉති විඤ්ඤාණං, ඉති විඤ්ඤාණස්ස සමුදයො, ඉති විඤ්ඤාණස්ස අත්ථඞ්ගමො’ති. අයං, භික්ඛවෙ, සමාධිභාවනා භාවිතා බහුලීකතා ආසවානං ඛයාය සංවත්තති. ඉමා ඛො, භික්ඛවෙ, චතස්සො සමාධිභාවනා. ඉදඤ්ච පන මෙතං, භික්ඛවෙ, සන්ධාය භාසිතං පාරායනෙ පුණ්ණකපඤ්හෙ -
                    </div>
                    <div class="gatha">‘‘සඞ්ඛාය ලොකස්මිං පරොපරානි,</div>
                    <div class="gatha">යස්සිඤ්ජිතං නත්ථි කුහිඤ්චි ලොකෙ;</div>
                    <div class="gatha">සන්තො 
                        <pb ed="P" n="2.0046"/> විධූමො අනීඝො නිරාසො,
                    </div>
                    <div class="gathalast">අතාරි 
                        <pb ed="T" n="2.0059"/> සො ජාතිජරන්ති බ්‍රූමී’’ති 
                        <span class="note">(සු. නි. 1054; චූළනි. පුණ්ණකමාණවපුච්ඡා 73)</span>. පඨමං;
                    </div>
                </div>
            </div>
        </div>
        <div class="subhead ct_sutta" node-id="29142">
            <span class="subhead ct_sutta">2. පඤ්හබ්‍යාකරණසුත්තං</span>
            <div class="subhead-contents">
                <div class="paragraph" para="42">
                    <span class="paranum">42</span>
                    <div class="bodytext"> ‘‘චත්තාරිමානි 
                        <pb ed="M" n="1.0355"/>, භික්ඛවෙ, පඤ්හබ්‍යාකරණානි 
                        <span class="note">(පඤ්හාබ්‍යාකරණානි (ක.))</span>. කතමානි චත්තාරි? අත්ථි, භික්ඛවෙ, පඤ්හො එකංසබ්‍යාකරණීයො; අත්ථි, භික්ඛවෙ, පඤ්හො විභජ්ජබ්‍යාකරණීයො; අත්ථි, භික්ඛවෙ, පඤ්හො පටිපුච්ඡාබ්‍යාකරණීයො; අත්ථි, භික්ඛවෙ, පඤ්හො ඨපනීයො. ඉමානි ඛො, භික්ඛවෙ, චත්තාරි පඤ්හබ්‍යාකරණානී’’ති.
                    </div>
                    <div class="gatha">‘‘එකංසවචනං එකං, විභජ්ජවචනාපරං;</div>
                    <div class="gathalast">තතියං පටිපුච්ඡෙය්‍ය, චතුත්ථං පන ඨාපයෙ.</div>
                    <div class="gatha">‘‘යො 
                        <pb ed="V" n="1.0053"/> ච තෙසං 
                        <span class="note">(නෙසං (සී. ස්‍යා. කං.))</span> තත්ථ තත්ථ, ජානාති අනුධම්මතං;
                    </div>
                    <div class="gathalast">චතුපඤ්හස්ස කුසලො, ආහු භික්ඛුං තථාවිධං.</div>
                    <div class="gatha">‘‘දුරාසදො දුප්පසහො, ගම්භීරො දුප්පධංසියො;</div>
                    <div class="gathalast">අථො අත්ථෙ අනත්ථෙ ච, උභයස්ස හොති කොවිදො 
                        <span class="note">(උභයත්ථස්ස කොවිදො (ස්‍යා. කං.))</span>.
                    </div>
                    <div class="gatha">‘‘අනත්ථං පරිවජ්ජෙති, අත්ථං ගණ්හාති පණ්ඩිතො;</div>
                    <div class="gathalast">අත්ථාභිසමයා ධීරො, පණ්ඩිතොති පවුච්චතී’’ති. දුතියං;</div>
                </div>
            </div>
        </div>
        <div class="subhead ct_sutta" node-id="29143">
            <span class="subhead ct_sutta">3. පඨමකොධගරුසුත්තං</span>
            <div class="subhead-contents">
                <div class="paragraph" para="43">
                    <span class="paranum">43</span>
                    <div class="bodytext"> ‘‘චත්තාරොමෙ, භික්ඛවෙ, පුග්ගලා සන්තො සංවිජ්ජමානා ලොකස්මිං. කතමෙ චත්තාරො? කොධගරු න සද්ධම්මගරු, මක්ඛගරු න සද්ධම්මගරු, ලාභගරු න සද්ධම්මගරු, සක්කාරගරු න සද්ධම්මගරු. ඉමෙ ඛො, භික්ඛවෙ, චත්තාරො පුග්ගලා සන්තො සංවිජ්ජමානා ලොකස්මිං.</div>
                    <div class="bodytext">‘‘චත්තාරොමෙ, භික්ඛවෙ, පුග්ගලා සන්තො සංවිජ්ජමානා ලොකස්මිං. කතමෙ චත්තාරො? සද්ධම්මගරු න කොධගරු, සද්ධම්මගරු න මක්ඛගරු, සද්ධම්මගරු න ලාභගරු 
                        <pb ed="T" n="2.0060"/>, සද්ධම්මගරු න සක්කාරගරු. ඉමෙ 
                        <pb ed="P" n="2.0047"/> ඛො, භික්ඛවෙ, චත්තාරො පුග්ගලා සන්තො සංවිජ්ජමානා ලොකස්මි’’න්ති.
                    </div>
                    <div class="gatha">‘‘කොධමක්ඛගරූ භික්ඛූ, ලාභසක්කාරගාරවා;</div>
                    <div class="gathalast">න තෙ ධම්මෙ විරූහන්ති, සම්මාසම්බුද්ධදෙසිතෙ.</div>
                    <div class="gatha">‘‘යෙ 
                        <pb ed="M" n="1.0356"/> ච සද්ධම්මගරුනො, විහංසු විහරන්ති ච;
                    </div>
                    <div class="gathalast">තෙ වෙ ධම්මෙ විරූහන්ති, සම්මාසම්බුද්ධදෙසිතෙ’’ති. තතියං;</div>
                </div>
            </div>
        </div>
        <div class="subhead ct_sutta" node-id="29144">
            <span class="subhead ct_sutta">4. දුතියකොධගරුසුත්තං</span>
            <div class="subhead-contents">
                <div class="paragraph" para="44">
                    <span class="paranum">44</span>
                    <div class="bodytext"> ‘‘චත්තාරොමෙ 
                        <pb ed="V" n="1.0054"/>, භික්ඛවෙ, අසද්ධම්මා. කතමෙ චත්තාරො? කොධගරුතා න සද්ධම්මගරුතා, මක්ඛගරුතා න සද්ධම්මගරුතා, ලාභගරුතා න සද්ධම්මගරුතා, සක්කාරගරුතා න සද්ධම්මගරුතා. ඉමෙ ඛො, භික්ඛවෙ, චත්තාරො අසද්ධම්මා.
                    </div>
                    <div class="bodytext">‘‘චත්තාරොමෙ, භික්ඛවෙ, සද්ධම්මා. කතමෙ චත්තාරො? සද්ධම්මගරුතා න කොධගරුතා, සද්ධම්මගරුතා න මක්ඛගරුතා, සද්ධම්මගරුතා න ලාභගරුතා, සද්ධම්මගරුතා න සක්කාරගරුතා. ඉමෙ ඛො, භික්ඛවෙ, චත්තාරො සද්ධම්මා’’ති.</div>
                    <div class="gatha">‘‘කොධමක්ඛගරු භික්ඛු, ලාභසක්කාරගාරවො;</div>
                    <div class="gathalast">සුඛෙත්තෙ පූතිබීජංව, සද්ධම්මෙ න විරූහති.</div>
                    <div class="gatha">‘‘යෙ ච සද්ධම්මගරුනො, විහංසු විහරන්ති ච;</div>
                    <div class="gathalast">තෙ වෙ ධම්මෙ විරූහන්ති, ස්නෙහාන්වයමිවොසධා’’ති 
                        <span class="note">(ස්නෙහමන්වායමිවොසධාති (සී. ස්‍යා. කං. පී.))</span>. චතුත්ථං;
                    </div>
                </div>
            </div>
        </div>
        <div class="subhead ct_sutta" node-id="29145">
            <span class="subhead ct_sutta">5. රොහිතස්සසුත්තං</span>
            <div class="subhead-contents">
                <div class="paragraph" para="45">
                    <span class="paranum">45</span>
                    <div class="bodytext"> එකං සමයං භගවා 
                        <span class="note">(සං. නි. 1.107)</span> සාවත්ථියං විහරති ජෙතවනෙ අනාථපිණ්ඩිකස්ස ආරාමෙ. අථ ඛො රොහිතස්සො දෙවපුත්තො අභික්කන්තාය රත්තියා අභික්කන්තවණ්ණො කෙවලකප්පං ජෙතවනං ඔභාසෙත්වා යෙන භගවා 
                        <pb ed="T" n="2.0061"/> තෙනුපසඞ්කමි; උපසඞ්කමිත්වා භගවන්තං අභිවාදෙත්වා එකමන්තං අට්ඨාසි. එකමන්තං ඨිතො ඛො රොහිතස්සො දෙවපුත්තො භගවන්තං එතදවොච -
                    </div>
                    <div class="bodytext">‘‘යත්ථ නු ඛො, භන්තෙ, න ජායති න ජීයති න මීයති න 
                        <pb ed="P" n="2.0048"/> චවති න උපපජ්ජති, සක්කා නු ඛො සො, භන්තෙ, ගමනෙන ලොකස්ස අන්තො ඤාතුං වා දට්ඨුං වා පාපුණිතුං වා’’ති? ‘‘යත්ථ ඛො, ආවුසො, න ජායති න 
                        <pb ed="M" n="1.0357"/> ජීයති න මීයති න චවති න උපපජ්ජති, නාහං තං ගමනෙන ලොකස්ස අන්තං ඤාතෙය්‍යං දට්ඨෙය්‍යං පත්තෙය්‍යන්ති වදාමී’’ති.
                    </div>
                    <div class="bodytext">‘‘අච්ඡරියං 
                        <pb ed="V" n="1.0055"/>, භන්තෙ, අබ්භුතං, භන්තෙ! යාව සුභාසිතමිදං, භන්තෙ, භගවතා - ‘යත්ථ ඛො, ආවුසො, න ජායති න ජීයති න මීයති න චවති න උපපජ්ජති, නාහං තං ගමනෙන ලොකස්ස අන්තං ඤාතෙය්‍යං දට්ඨෙය්‍යං පත්තෙය්‍යන්ති වදාමී’’’ති.
                    </div>
                    <div class="bodytext">‘‘භූතපුබ්බාහං, භන්තෙ, රොහිතස්සො නාම ඉසි අහොසිං භොජපුත්තො ඉද්ධිමා වෙහාසඞ්ගමො. තස්ස මය්හං, භන්තෙ, එවරූපො ජවො අහොසි, සෙය්‍යථාපි නාම දළ්හධම්මා 
                        <span class="note">(දළ්හධම්මො, අ. නි. 9.38; ම. නි. 1.161 (සබ්බත්ථ) ටීකා ච මොග්ගල්ලානබ්‍යාකරණං ච ඔලොකෙතබ්බං)</span> ධනුග්ගහො සික්ඛිතො කතහත්ථො කතූපාසනො ලහුකෙන අසනෙන අප්පකසිරෙන තිරියං තාලච්ඡායං අතිපාතෙය්‍ය. තස්ස මය්හං, භන්තෙ, එවරූපො පදවීතිහාරො අහොසි, සෙය්‍යථාපි නාම පුරත්ථිමා සමුද්දා පච්ඡිමො සමුද්දො. තස්ස මය්හං, භන්තෙ, එවරූපෙන ජවෙන සමන්නාගතස්ස එවරූපෙන ච පදවීතිහාරෙන එවරූපං ඉච්ඡාගතං උප්පජ්ජි - ‘අහං ගමනෙන ලොකස්ස අන්තං පාපුණිස්සාමී’ති. සො ඛො අහං, භන්තෙ, අඤ්ඤත්‍රෙව අසිතපීතඛායිතසායිතා අඤ්ඤත්‍ර උච්චාරපස්සාවකම්මා අඤ්ඤත්‍ර නිද්දාකිලමථපටිවිනොදනා වස්සසතායුකො වස්සසතජීවී වස්සසතං ගන්ත්වා අප්පත්වාව ලොකස්ස 
                        <pb ed="T" n="2.0062"/> අන්තං අන්තරායෙව කාලඞ්කතො.
                    </div>
                    <div class="bodytext">‘‘අච්ඡරියං, භන්තෙ, අබ්භුතං, භන්තෙ! යාව සුභාසිතමිදං, භන්තෙ, භගවතා - ‘යත්ථ ඛො, ආවුසො, න ජායති න ජීයති න මීයති න චවති න උපපජ්ජති, නාහං තං ගමනෙන ලොකස්ස අන්තං ඤාතෙය්‍යං දට්ඨෙය්‍යං පත්තෙය්‍යන්ති වදාමී’’’ති.</div>
                    <div class="bodytext">‘‘‘යත්ථ ඛො, ආවුසො, න ජායති න ජීයති න මීයති න චවති න උපපජ්ජති, නාහං තං ගමනෙන ලොකස්ස අන්තං ඤාතෙය්‍යං දට්ඨෙය්‍යං පත්තෙය්‍ය’න්ති වදාමි. න චාහං, ආවුසො, අප්පත්වාව ලොකස්ස අන්තං දුක්ඛස්ස අන්තකිරියං වදාමි. අපි චාහං, ආවුසො, ඉමස්මිංයෙව බ්‍යාමමත්තෙ කළෙවරෙ 
                        <span class="note">(කළෙබරෙ (සී. පී.))</span> සසඤ්ඤිම්හි සමනකෙ ලොකඤ්ච පඤ්ඤාපෙමි ලොකසමුදයඤ්ච ලොකනිරොධඤ්ච ලොකනිරොධගාමිනිඤ්ච පටිපද’’න්ති.
                    </div>
                    <div class="gatha">‘‘ගමනෙන 
                        <pb ed="M" n="1.0358"/>
                        <pb ed="P" n="2.0049"/> න පත්තබ්බො, ලොකස්සන්තො කුදාචනං;
                    </div>
                    <div class="gathalast">න ච අප්පත්වා ලොකන්තං, දුක්ඛා අත්ථි පමොචනං.</div>
                    <div class="gatha">‘‘තස්මා 
                        <pb ed="V" n="1.0056"/> හවෙ ලොකවිදූ සුමෙධො,
                    </div>
                    <div class="gatha">ලොකන්තගූ වුසිතබ්‍රහ්මචරියො;</div>
                    <div class="gatha">ලොකස්ස අන්තං සමිතාවි ඤත්වා,</div>
                    <div class="gathalast">නාසීසතී 
                        <span class="note">(නාසිංසතී (සී.))</span> ලොකමිමං පරඤ්චා’’ති. පඤ්චමං;
                    </div>
                </div>
            </div>
        </div>
        <div class="subhead ct_sutta" node-id="29146">
            <span class="subhead ct_sutta">6. දුතියරොහිතස්සසුත්තං</span>
            <div class="subhead-contents">
                <div class="paragraph" para="46">
                    <span class="paranum">46</span>
                    <div class="bodytext"> අථ ඛො භගවා තස්සා රත්තියා අච්චයෙන භික්ඛූ ආමන්තෙසි - ‘‘ඉමං, භික්ඛවෙ, රත්තිං රොහිතස්සො දෙවපුත්තො අභික්කන්තාය රත්තියා අභික්කන්තවණ්ණො කෙවලකප්පං ජෙතවනං ඔභාසෙත්වා යෙනාහං තෙනුපසඞ්කමි; උපසඞ්කමිත්වා මං අභිවාදෙත්වා එකමන්තං අට්ඨාසි. එකමන්තං ඨිතො ඛො 
                        <pb ed="T" n="2.0063"/>, භික්ඛවෙ, රොහිතස්සො දෙවපුත්තො මං එතදවොච - ‘යත්ථ නු ඛො, භන්තෙ 
                        <span class="note">(සං. නි. 1.107)</span>, න ජායති න ජීයති න මීයති න චවති න උපපජ්ජති, සක්කා නු ඛො සො, භන්තෙ, ගමනෙන ලොකස්ස අන්තො ඤාතුං වා දට්ඨුං වා පාපුණිතුං වා’ති? එවං වුත්තෙ අහං, භික්ඛවෙ, රොහිතස්සං දෙවපුත්තං එතදවොචං - ‘යත්ථ ඛො, ආවුසො, න ජායති න ජීයති න මීයති න චවති න උපපජ්ජති, නාහං තං ගමනෙන ලොකස්ස අන්තං ඤාතෙය්‍යං දට්ඨෙය්‍යං පත්තෙය්‍යන්ති වදාමී’ති. එවං වුත්තෙ, භික්ඛවෙ, රොහිතස්සො දෙවපුත්තො මං එතදවොච - ‘අච්ඡරියං, භන්තෙ, අබ්භුතං, භන්තෙ! යාව සුභාසිතමිදං, භන්තෙ, භගවතා - යත්ථ ඛො, ආවුසො, න ජායති න ජීයති න මීයති න චවති න උපපජ්ජති, නාහං තං ගමනෙන ලොකස්ස අන්තං ඤාතෙය්‍යං දට්ඨෙය්‍යං පත්තෙය්‍යන්ති වදාමි’’’.
                    </div>
                    <div class="bodytext">‘‘භූතපුබ්බාහං, භන්තෙ, රොහිතස්සො නාම ඉසි අහොසිං භොජපුත්තො ඉද්ධිමා වෙහාසඞ්ගමො. තස්ස මය්හං, භන්තෙ, එවරූපො ජවො අහොසි, සෙය්‍යථාපි නාම දළ්හධම්මා ධනුග්ගහො සික්ඛිතො කතහත්ථො කතූපාසනො ලහුකෙන අසනෙන අප්පකසිරෙන තිරියං තාලච්ඡායං අතිපාතෙය්‍ය 
                        <pb ed="M" n="1.0359"/>. තස්ස මය්හං, භන්තෙ, එවරූපො පදවීතිහාරො අහොසි, සෙය්‍යථාපි නාම පුරත්ථිමා සමුද්දා පච්ඡිමො සමුද්දො. තස්ස මය්හං, භන්තෙ, එවරූපෙන ජවෙන සමන්නාගතස්ස එවරූපෙන ච පදවීතිහාරෙන එවරූපං ඉච්ඡාගතං උප්පජ්ජි - අහං ගමනෙන ලොකස්ස අන්තං පාපුණිස්සාමී’’ති. සො ඛො අහං, භන්තෙ, අඤ්ඤත්‍රෙව අසිතපීතඛායිතසායිතා 
                        <pb ed="P" n="2.0050"/> අඤ්ඤත්‍ර උච්චාරපස්සාවකම්මා 
                        <pb ed="T" n="2.0064"/> අඤ්ඤත්‍ර නිද්දාකිලමථපටිවිනොදනා 
                        <pb ed="V" n="1.0057"/> වස්සසතායුකො වස්සසතජීවී වස්සසතං ගන්ත්වා අප්පත්වාව ලොකස්ස අන්තං අන්තරායෙව කාලඞ්කතො.
                    </div>
                    <div class="bodytext">‘‘අච්ඡරියං, භන්තෙ, අබ්භුතං, භන්තෙ! යාව සුභාසිතමිදං, භන්තෙ, භගවතා - ‘යත්ථ ඛො, ආවුසො, න ජායති න ජීයති න මීයති න චවති න උපපජ්ජති, නාහං තං ගමනෙන ලොකස්ස අන්තං ඤාතෙය්‍යං දට්ඨෙය්‍යං පත්තෙය්‍යන්ති වදාමී’’’ති. එවං වුත්තෙ අහං, භික්ඛවෙ, රොහිතස්සං දෙවපුත්තං එතදවොචං -</div>
                    <div class="bodytext">‘‘‘යත්ථ ඛො, ආවුසො, න ජායති න ජීයති න මීයති න චවති න උපපජ්ජති, නාහං, තං ගමනෙන ලොකස්ස අන්තං ඤාතෙය්‍යං දට්ඨෙය්‍යං පත්තෙය්‍යන්ති වදාමී’ති. න චාහං, ආවුසො, අප්පත්වාව ලොකස්ස අන්තං දුක්ඛස්සන්තකිරියං වදාමි. අපි චාහං, ආවුසො, ඉමස්මිංයෙව බ්‍යාමමත්තෙ කළෙවරෙ සසඤ්ඤිම්හි සමනකෙ ලොකඤ්ච පඤ්ඤාපෙමි ලොකසමුදයඤ්ච ලොකනිරොධඤ්ච ලොකනිරොධගාමිනිඤ්ච පටිපද’’න්ති.</div>
                    <div class="gatha">‘‘ගමනෙන න පත්තබ්බො, ලොකස්සන්තො කුදාචනං;</div>
                    <div class="gathalast">න ච අප්පත්වා ලොකන්තං, දුක්ඛා අත්ථි පමොචනං.</div>
                    <div class="gatha">‘‘තස්මා හවෙ ලොකවිදූ සුමෙධො,</div>
                    <div class="gatha">ලොකන්තගූ වුසිතබ්‍රහ්මචරියො;</div>
                    <div class="gatha">ලොකස්ස අන්තං සමිතාවි ඤත්වා,</div>
                    <div class="gathalast">නාසීසතී ලොකමිමං පරඤ්චා’’ති. ඡට්ඨං;</div>
                </div>
            </div>
        </div>
        <div class="subhead ct_sutta" node-id="29147">
            <span class="subhead ct_sutta">7. සුවිදූරසුත්තං</span>
            <div class="subhead-contents">
                <div class="paragraph" para="47">
                    <span class="paranum">47</span>
                    <div class="bodytext"> ‘‘චත්තාරිමානි, භික්ඛවෙ, සුවිදූරවිදූරානි. කතමානි චත්තාරි? නභඤ්ච 
                        <pb ed="T" n="2.0065"/>, භික්ඛවෙ, පථවී ච; ඉදං පඨමං සුවිදූරවිදූරෙ. ඔරිමඤ්ච, භික්ඛවෙ, තීරං සමුද්දස්ස පාරිමඤ්ච; ඉදං දුතියං සුවිදූරවිදූරෙ. යතො ච, භික්ඛවෙ, වෙරොචනො අබ්භුදෙති 
                        <pb ed="M" n="1.0360"/> යත්ථ ච අත්ථමෙති 
                        <span class="note">(අත්ථඞ්ගමෙති (ස්‍යා.), වෙති (ක.))</span>; ඉදං තතියං සුවිදූරවිදූරෙ. සතඤ්ච, භික්ඛවෙ, ධම්මො අසතඤ්ච ධම්මො; ඉදං චතුත්ථං සුවිදූරවිදූරෙ. ඉමානි ඛො, භික්ඛවෙ, චත්තාරි සුවිදූරවිදූරානී’’ති.
                    </div>
                    <div class="gatha">
                        <span class="note">(ජා. 2.21.414, 448)</span> ‘‘නභඤ්ච 
                        <pb ed="V" n="1.0058"/>
                        <pb ed="P" n="2.0051"/> දූරෙ පථවී ච දූරෙ,
                    </div>
                    <div class="gatha">පාරං සමුද්දස්ස තදාහු දූරෙ;</div>
                    <div class="gatha">යතො ච වෙරොචනො අබ්භුදෙති,</div>
                    <div class="gatha">පභඞ්කරො යත්ථ ච අත්ථමෙති;</div>
                    <div class="gatha">තතො හවෙ දූරතරං වදන්ති,</div>
                    <div class="gathalast">සතඤ්ච ධම්මං අසතඤ්ච ධම්මං.</div>
                    <div class="gatha">‘‘අබ්‍යායිකො හොති සතං සමාගමො,</div>
                    <div class="gatha">යාවාපි 
                        <span class="note">(යාවම්පි (සී. ස්‍යා. කං. පී.))</span> තිට්ඨෙය්‍ය තථෙව හොති;
                    </div>
                    <div class="gatha">ඛිප්පඤ්හි වෙති අසතං සමාගමො,</div>
                    <div class="gathalast">තස්මා සතං ධම්මො අසබ්භි ආරකා’’ති. සත්තමං;</div>
                </div>
            </div>
        </div>
        <div class="subhead ct_sutta" node-id="29148">
            <span class="subhead ct_sutta">8. විසාඛසුත්තං</span>
            <div class="subhead-contents">
                <div class="paragraph" para="48">
                    <span class="paranum">48</span>
                    <div class="bodytext"> එකං සමයං භගවා සාවත්ථියං විහරති ජෙතවනෙ අනාථපිණ්ඩිකස්ස ආරාමෙ. තෙන ඛො පන සමයෙන ආයස්මා විසාඛො පඤ්චාලපුත්තො 
                        <span class="note">(පඤ්චාලිපුත්තො (සී. ස්‍යා. කං. පී.))</span> උපට්ඨානසාලායං භික්ඛූ ධම්මියා කථාය සන්දස්සෙති සමාදපෙති 
                        <pb ed="T" n="2.0066"/> සමුත්තෙජෙති සම්පහංසෙති, පොරියා වාචාය විස්සට්ඨාය අනෙලගලාය අත්ථස්ස විඤ්ඤාපනියා පරියාපන්නාය අනිස්සිතාය. අථ ඛො භගවා සායන්හසමයං පටිසල්ලානා වුට්ඨිතො යෙන උපට්ඨානසාලා තෙනුපසඞ්කමි; උපසඞ්කමිත්වා පඤ්ඤත්තෙ ආසනෙ නිසීදි. නිසජ්ජ ඛො භගවා භික්ඛූ ආමන්තෙසි -
                    </div>
                    <div class="bodytext">‘‘කො නු ඛො, භික්ඛවෙ, උපට්ඨානසාලායං භික්ඛූ ධම්මියා කථාය සන්දස්සෙති සමාදපෙති සමුත්තෙජෙති සම්පහංසෙති පොරියා වාචාය විස්සට්ඨාය අනෙලගලාය අත්ථස්ස විඤ්ඤාපනියා පරියාපන්නාය අනිස්සිතායා’’ති 
                        <pb ed="M" n="1.0361"/>? ‘‘ආයස්මා, භන්තෙ, විසාඛො පඤ්චාලපුත්තො උපට්ඨානසාලායං භික්ඛූ ධම්මියා කථාය සන්දස්සෙති සමාදපෙති සමුත්තෙජෙති සම්පහංසෙති පොරියා වාචාය විස්සට්ඨාය අනෙලගලාය අත්ථස්ස විඤ්ඤාපනියා පරියාපන්නාය අනිස්සිතායා’’ති.
                    </div>
                    <div class="bodytext">අථ ඛො භගවා ආයස්මන්තං විසාඛං පඤ්චාලපුත්තං එතදවොච - ‘‘සාධු සාධු, විසාඛ! සාධු 
                        <pb ed="V" n="1.0059"/> ඛො ත්වං, විසාඛ, භික්ඛූ ධම්මියා කථාය සන්දස්සෙසි සමාදපෙසි සමුත්තෙජෙසි සම්පහංසෙසි පොරියා වාචාය විස්සට්ඨාය අනෙලගලාය අත්ථස්ස විඤ්ඤාපනියා පරියාපන්නාය අනිස්සිතායාති.
                    </div>
                    <div class="gatha">‘‘නාභාසමානං ජානන්ති, මිස්සං බාලෙහි පණ්ඩිතං;</div>
                    <div class="gathalast">භාසමානඤ්ච ජානන්ති, දෙසෙන්තං අමතං පදං.</div>
                    <div class="gatha">‘‘භාසයෙ ජොතයෙ ධම්මං, පග්ගණ්හෙ ඉසිනං ධජං;</div>
                    <div class="gathalast">සුභාසිතධජා ඉසයො, ධම්මො හි ඉසිනං ධජො’’ති. අට්ඨමං;</div>
                </div>
            </div>
        </div>
        <div class="subhead ct_sutta" node-id="29149">
            <span class="subhead ct_sutta">9. විපල්ලාසසුත්තං</span>
            <div class="subhead-contents">
                <div class="paragraph" para="49">
                    <span class="paranum">49</span>
                    <div class="bodytext"> ‘‘චත්තාරොමෙ 
                        <pb ed="P" n="2.0052"/>, භික්ඛවෙ, සඤ්ඤාවිපල්ලාසා චිත්තවිපල්ලාසා දිට්ඨිවිපල්ලාසා 
                        <pb ed="T" n="2.0067"/>. කතමෙ චත්තාරො? අනිච්චෙ, භික්ඛවෙ, නිච්චන්ති සඤ්ඤාවිපල්ලාසො චිත්තවිපල්ලාසො දිට්ඨිවිපල්ලාසො; දුක්ඛෙ, භික්ඛවෙ, සුඛන්ති සඤ්ඤාවිපල්ලාසො චිත්තවිපල්ලාසො දිට්ඨිවිපල්ලාසො; අනත්තනි, භික්ඛවෙ, අත්තාති සඤ්ඤාවිපල්ලාසො චිත්තවිපල්ලාසො දිට්ඨිවිපල්ලාසො; අසුභෙ, භික්ඛවෙ, සුභන්ති සඤ්ඤාවිපල්ලාසො චිත්තවිපල්ලාසො දිට්ඨිවිපල්ලාසො. ඉමෙ ඛො, භික්ඛවෙ, චත්තාරො සඤ්ඤාවිපල්ලාසා චිත්තවිපල්ලාසා දිට්ඨිවිපල්ලාසා.
                    </div>
                    <div class="bodytext">‘‘චත්තාරොමෙ, භික්ඛවෙ, නසඤ්ඤාවිපල්ලාසා නචිත්තවිපල්ලාසා නදිට්ඨිවිපල්ලාසා. කතමෙ චත්තාරො? අනිච්චෙ, භික්ඛවෙ, අනිච්චන්ති නසඤ්ඤාවිපල්ලාසො නචිත්තවිපල්ලාසො නදිට්ඨිවිපල්ලාසො; දුක්ඛෙ, භික්ඛවෙ, දුක්ඛන්ති නසඤ්ඤාවිපල්ලාසො නචිත්තවිපල්ලාසො නදිට්ඨිවිපල්ලාසො; අනත්තනි, භික්ඛවෙ, අනත්තාති නසඤ්ඤාවිපල්ලාසො නචිත්තවිපල්ලාසො නදිට්ඨිවිපල්ලාසො; අසුභෙ, භික්ඛවෙ, අසුභන්ති නසඤ්ඤාවිපල්ලාසො නචිත්තවිපල්ලාසො නදිට්ඨිවිපල්ලාසො 
                        <pb ed="M" n="1.0362"/>. ඉමෙ ඛො, භික්ඛවෙ, චත්තාරො නසඤ්ඤාවිපල්ලාසා නචිත්තවිපල්ලාසා නදිට්ඨිවිපල්ලාසා’’ති.
                    </div>
                    <div class="gatha">‘‘අනිච්චෙ 
                        <pb ed="V" n="1.0060"/> නිච්චසඤ්ඤිනො, දුක්ඛෙ ච සුඛසඤ්ඤිනො;
                    </div>
                    <div class="gatha">අනත්තනි ච අත්තාති, අසුභෙ සුභසඤ්ඤිනො;</div>
                    <div class="gathalast">මිච්ඡාදිට්ඨිහතා සත්තා, ඛිත්තචිත්තා විසඤ්ඤිනො.</div>
                    <div class="gatha">‘‘තෙ යොගයුත්තා මාරස්ස, අයොගක්ඛෙමිනො ජනා;</div>
                    <div class="gathalast">සත්තා ගච්ඡන්ති සංසාරං, ජාතිමරණගාමිනො.</div>
                    <div class="gatha">‘‘යදා ච බුද්ධා ලොකස්මිං, උප්පජ්ජන්ති පභඞ්කරා;</div>
                    <div class="gathalast">තෙ 
                        <pb ed="T" n="2.0068"/> ඉමං ධම්මං 
                        <span class="note">(තෙමං ධම්මං (සී. ස්‍යා. කං.))</span> පකාසෙන්ති, දුක්ඛූපසමගාමිනං.
                    </div>
                    <div class="gatha">‘‘තෙසං සුත්වාන සප්පඤ්ඤා, සචිත්තං පච්චලද්ධා තෙ;</div>
                    <div class="gathalast">අනිච්චං අනිච්චතො දක්ඛුං, දුක්ඛමද්දක්ඛු දුක්ඛතො.</div>
                    <div class="gatha">‘‘අනත්තනි අනත්තාති, අසුභං අසුභතද්දසුං;</div>
                    <div class="gathalast">සම්මාදිට්ඨිසමාදානා, සබ්බං දුක්ඛං උපච්චගු’’න්ති 
                        <span class="note">(පටි. ම. 1.236)</span>. නවමං;
                    </div>
                </div>
            </div>
        </div>
        <div class="subhead ct_sutta" node-id="291410">
            <span class="subhead ct_sutta">10. උපක්කිලෙසසුත්තං</span>
            <div class="subhead-contents">
                <div class="paragraph" para="50">
                    <span class="paranum">50</span>
                    <div class="bodytext"> ‘‘චත්තාරොමෙ 
                        <pb ed="P" n="2.0053"/>, භික්ඛවෙ 
                        <span class="note">(චූළව. 447)</span>, චන්දිමසූරියානං උපක්කිලෙසා, යෙහි උපක්කිලෙසෙහි උපක්කිලිට්ඨා චන්දිමසූරියා න තපන්ති න භාසන්ති න විරොචන්ති. කතමෙ චත්තාරො? අබ්භා, භික්ඛවෙ, චන්දිමසූරියානං උපක්කිලෙසා, යෙන උපක්කිලෙසෙන උපක්කිලිට්ඨා චන්දිමසූරියා න තපන්ති න භාසන්ති න විරොචන්ති.
                    </div>
                    <div class="bodytext">‘‘මහිකා, භික්ඛවෙ, චන්දිමසූරියානං උපක්කිලෙසා, යෙන උපක්කිලෙසෙන උපක්කිලිට්ඨා චන්දිමසූරියා න තපන්ති න භාසන්ති න විරොචන්ති.</div>
                    <div class="bodytext">‘‘ධූමො රජො, භික්ඛවෙ, චන්දිමසූරියානං උපක්කිලෙසො, යෙන උපක්කිලෙසෙන උපක්කිලිට්ඨා චන්දිමසූරියා න තපන්ති න භාසන්ති න විරොචන්ති.</div>
                    <div class="bodytext">‘‘රාහු 
                        <pb ed="V" n="1.0061"/>, භික්ඛවෙ, අසුරින්දො චන්දිමසූරියානං උපක්කිලෙසො, යෙන උපක්කිලෙසෙන උපක්කිලිට්ඨා චන්දිමසූරියා න තපන්ති න භාසන්ති න විරොචන්ති. ඉමෙ ඛො 
                        <pb ed="M" n="1.0363"/>, භික්ඛවෙ, චත්තාරො චන්දිමසූරියානං උපක්කිලෙසා, යෙහි උපක්කිලෙසෙහි උපක්කිලිට්ඨා චන්දිමසූරියා න තපන්ති න භාසන්ති න විරොචන්ති.
                    </div>
                    <div class="bodytext">‘‘එවමෙවං ඛො, භික්ඛවෙ, චත්තාරොමෙ සමණබ්‍රාහ්මණානං උපක්කිලෙසා, යෙහි උපක්කිලෙසෙහි උපක්කිලිට්ඨා එකෙ සමණබ්‍රාහ්මණා න තපන්ති න භාසන්ති න විරොචන්ති. කතමෙ චත්තාරො? සන්ති, භික්ඛවෙ 
                        <pb ed="T" n="2.0069"/>, එකෙ සමණබ්‍රාහ්මණා සුරං පිවන්ති මෙරයං, සුරාමෙරයපානා අප්පටිවිරතා. අයං, භික්ඛවෙ, පඨමො සමණබ්‍රාහ්මණානං උපක්කිලෙසො, යෙන උපක්කිලෙසෙන උපක්කිලිට්ඨා එකෙ සමණබ්‍රාහ්මණා න තපන්ති න භාසන්ති න විරොචන්ති.
                    </div>
                    <div class="bodytext">‘‘සන්ති, භික්ඛවෙ, එකෙ සමණබ්‍රාහ්මණා මෙථුනං ධම්මං පටිසෙවන්ති, මෙථුනස්මා ධම්මා අප්පටිවිරතා. අයං, භික්ඛවෙ, දුතියො සමණබ්‍රාහ්මණානං උපක්කිලෙසො, යෙන උපක්කිලෙසෙන උපක්කිලිට්ඨා එකෙ සමණබ්‍රාහ්මණා න තපන්ති න භාසන්ති න විරොචන්ති.</div>
                    <div class="bodytext">‘‘සන්ති, භික්ඛවෙ, එකෙ සමණබ්‍රාහ්මණා ජාතරූපරජතං සාදියන්ති, ජාතරූපරජතපටිග්ගහණා අප්පටිවිරතා. අයං, භික්ඛවෙ, තතියො සමණබ්‍රාහ්මණානං උපක්කිලෙසො, යෙන උපක්කිලෙසෙන උපක්කිලිට්ඨා එකෙ සමණබ්‍රාහ්මණා න තපන්ති න භාසන්ති න විරොචන්ති.</div>
                    <div class="bodytext">‘‘සන්ති, භික්ඛවෙ, එකෙ සමණබ්‍රාහ්මණා මිච්ඡාජීවෙන ජීවන්ති, මිච්ඡාජීවා අප්පටිවිරතා. අයං, භික්ඛවෙ, චතුත්ථො සමණබ්‍රාහ්මණානං උපක්කිලෙසො, යෙන උපක්කිලෙසෙන උපක්කිලිට්ඨා එකෙ සමණබ්‍රාහ්මණා න තපන්ති න භාසන්ති න විරොචන්ති. ඉමෙ ඛො, භික්ඛවෙ, චත්තාරො සමණබ්‍රාහ්මණානං උපක්කිලෙසා 
                        <pb ed="P" n="2.0054"/>, යෙහි උපක්කිලෙසෙහි උපක්කිලිට්ඨා එකෙ සමණබ්‍රාහ්මණා න තපන්ති න භාසන්ති න විරොචන්තී’’ති.
                    </div>
                    <div class="gatha">‘‘රාගදොසපරික්කිට්ඨා, එකෙ සමණබ්‍රාහ්මණා;</div>
                    <div class="gathalast">අවිජ්ජානිවුතා පොසා, පියරූපාභිනන්දිනො.</div>
                    <div class="gatha">‘‘සුරං 
                        <pb ed="V" n="1.0062"/> පිවන්ති මෙරයං, පටිසෙවන්ති මෙථුනං;
                    </div>
                    <div class="gatha">රජතං 
                        <pb ed="T" n="2.0070"/> ජාතරූපඤ්ච, සාදියන්ති අවිද්දසූ;
                    </div>
                    <div class="gathalast">මිච්ඡාජීවෙන ජීවන්ති, එකෙ සමණබ්‍රාහ්මණා.</div>
                    <div class="gatha">‘‘එතෙ 
                        <pb ed="M" n="1.0364"/> උපක්කිලෙසා වුත්තා, බුද්ධෙනාදිච්චබන්ධුනා;
                    </div>
                    <div class="gatha">යෙහි උපක්කිලෙසෙහි 
                        <span class="note">(උපක්කිලිට්ඨා (සී. පී.))</span>, එකෙ සමණබ්‍රාහ්මණා;
                    </div>
                    <div class="gathalast">න තපන්ති න භාසන්ති, අසුද්ධා සරජා මගා.</div>
                    <div class="gatha">‘‘අන්ධකාරෙන ඔනද්ධා, තණ්හාදාසා සනෙත්තිකා;</div>
                    <div class="gathalast">වඩ්ඪෙන්ති කටසිං ඝොරං, ආදියන්ති පුනබ්භව’’න්ති. දසමං;</div>
                </div>
            </div>
        </div>
    </div>
    <div class="centre ct_vagga ending">රොහිතස්සවග්ගො පඤ්චමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">සමාධිපඤ්හා ද්වෙ කොධා, රොහිතස්සාපරෙ දුවෙ;</div>
        <div class="gathalast ct_vagga">සුවිදූරවිසාඛවිපල්ලාසා, උපක්කිලෙසෙන තෙ දසාති.</div>
    </div>
</div>
<chapter-ending/>
<div class="centre ct_pannasaka ending">පඨමපණ්ණාසකං සමත්තං.</div>