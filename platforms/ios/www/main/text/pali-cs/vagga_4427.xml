<div class="chapter ct_nipatha" node-id="44270">
    <span class="chapter ct_nipatha">18. චත්තාලීසනිපාතො</span>
    <div class="chapter-contents">
        <div class="subhead ct_sutta" node-id="44271">
            <span class="subhead ct_sutta">1. මහාකස්සපත්ථෙරගාථා</span>
            <div class="subhead-contents">
                <div class="paragraph" para="1054">
                    <span class="paranum">1054</span>
                    <div class="gatha"> ‘‘න 
                        <pb ed="T" n="0.0409"/>
                        <pb ed="M" n="0.0350"/>
                        <pb ed="V" n="0.0281"/>
                        <pb ed="P" n="0.0094"/> ගණෙන පුරක්ඛතො චරෙ, විමනො හොති සමාධි දුල්ලභො;
                    </div>
                    <div class="gathalast">නානාජනසඞ්ගහො දුඛො, ඉති දිස්වාන ගණං න රොචයෙ.</div>
                </div>
                <div class="paragraph" para="1055">
                    <span class="paranum">1055</span>
                    <div class="gatha"> ‘‘න කුලානි උපබ්බජෙ මුනි, විමනො හොති සමාධි දුල්ලභො;</div>
                    <div class="gathalast">සො උස්සුක්කො රසානුගිද්ධො, අත්ථං රිඤ්චති යො සුඛාවහො.</div>
                </div>
                <div class="paragraph" para="1056">
                    <span class="paranum">1056</span>
                    <div class="gatha"> ‘‘පඞ්කොති හි නං අවෙදයුං, යායං වන්දනපූජනා කුලෙසු;</div>
                    <div class="gathalast">සුඛුමං සල්ල දුරුබ්බහං, සක්කාරො කාපුරිසෙන දුජ්ජහො.</div>
                </div>
                <div class="paragraph" para="1057">
                    <span class="paranum">1057</span>
                    <div class="gatha"> ‘‘සෙනාසනම්හා ඔරුය්හ, නගරං පිණ්ඩාය පාවිසිං;</div>
                    <div class="gathalast">භුඤ්ජන්තං පුරිසං කුට්ඨිං, සක්කච්චං තං උපට්ඨහිං.</div>
                </div>
                <div class="paragraph" para="1058">
                    <span class="paranum">1058</span>
                    <div class="gatha"> ‘‘සො මෙ 
                        <span class="note">(තං (සී. ක.))</span> පක්කෙන හත්ථෙන, ආලොපං උපනාමයි;
                    </div>
                    <div class="gathalast">ආලොපං පක්ඛිපන්තස්ස, අඞ්ගුලි චෙත්ථ 
                        <span class="note">(පෙත්ථ (සී. ක.))</span> ඡිජ්ජථ.
                    </div>
                </div>
                <div class="paragraph" para="1059">
                    <span class="paranum">1059</span>
                    <div class="gatha"> ‘‘කුට්ටමූලඤ්ච 
                        <span class="note">(කුඩ්ඩමූලඤ්ච (සී. ස්‍යා.))</span> නිස්සාය, ආලොපං තං අභුඤ්ජිසං;
                    </div>
                    <div class="gathalast">භුඤ්ජමානෙ වා භුත්තෙ වා, ජෙගුච්ඡං මෙ න විජ්ජති.</div>
                </div>
                <div class="paragraph" para="1060">
                    <span class="paranum">1060</span>
                    <div class="gatha"> ‘‘උත්තිට්ඨපිණ්ඩො ආහාරො, පූතිමුත්තඤ්ච ඔසධං;</div>
                    <div class="gatha">සෙනාසනං රුක්ඛමූලං, පංසුකූලඤ්ච චීවරං;</div>
                    <div class="gathalast">යස්සෙතෙ අභිසම්භුත්වා 
                        <span class="note">(අභිභුඤ්ජති (?))</span>, ස වෙ චාතුද්දිසො නරො.
                    </div>
                </div>
                <div class="paragraph" para="1061">
                    <span class="paranum">1061</span>
                    <div class="gatha"> ‘‘යත්ථ එකෙ විහඤ්ඤන්ති, ආරුහන්තා සිලුච්චයං;</div>
                    <div class="gatha">තස්ස බුද්ධස්ස දායාදො, සම්පජානො පතිස්සතො;</div>
                    <div class="gathalast">ඉද්ධිබලෙනුපත්ථද්ධො 
                        <pb ed="T" n="0.0410"/>, කස්සපො අභිරූහති.
                    </div>
                </div>
                <div class="paragraph" para="1062">
                    <span class="paranum">1062</span>
                    <div class="gatha"> ‘‘පිණ්ඩපාතපටික්කන්තො 
                        <pb ed="M" n="0.0351"/>, සෙලමාරුය්හ කස්සපො;
                    </div>
                    <div class="gathalast">ඣායති අනුපාදානො, පහීනභයභෙරවො.</div>
                </div>
                <div class="paragraph" para="1063">
                    <span class="paranum">1063</span>
                    <div class="gatha"> ‘‘පිණ්ඩපාතපටික්කන්තො, සෙලමාරුය්හ කස්සපො;</div>
                    <div class="gathalast">ඣායති අනුපාදානො, ඩය්හමානෙසු නිබ්බුතො.</div>
                </div>
                <div class="paragraph" para="1064">
                    <span class="paranum">1064</span>
                    <div class="gatha"> ‘‘පිණ්ඩපාතපටික්කන්තො, සෙලමාරුය්හ කස්සපො;</div>
                    <div class="gathalast">ඣායති අනුපාදානො, කතකිච්චො අනාසවො.</div>
                </div>
                <div class="paragraph" para="1065">
                    <span class="paranum">1065</span>
                    <div class="gatha"> ‘‘කරෙරිමාලාවිතතා 
                        <pb ed="V" n="0.0282"/>
                        <pb ed="P" n="0.0095"/>, භූමිභාගා මනොරමා;
                    </div>
                    <div class="gathalast">කුඤ්ජරාභිරුදා රම්මා, තෙ සෙලා රමයන්ති මං.</div>
                </div>
                <div class="paragraph" para="1066">
                    <span class="paranum">1066</span>
                    <div class="gatha"> ‘‘නීලබ්භවණ්ණා රුචිරා, වාරිසීතා සුචින්ධරා;</div>
                    <div class="gathalast">ඉන්දගොපකසඤ්ඡන්නා, තෙ සෙලා රමයන්ති මං.</div>
                </div>
                <div class="paragraph" para="1067">
                    <span class="paranum">1067</span>
                    <div class="gatha"> ‘‘නීලබ්භකූටසදිසා, කූටාගාරවරූපමා;</div>
                    <div class="gathalast">වාරණාභිරුදා රම්මා, තෙ සෙලා රමයන්ති මං.</div>
                </div>
                <div class="paragraph" para="1068">
                    <span class="paranum">1068</span>
                    <div class="gatha"> ‘‘අභිවුට්ඨා රම්මතලා, නගා ඉසිභි සෙවිතා;</div>
                    <div class="gathalast">අබ්භුන්නදිතා සිඛීහි, තෙ සෙලා රමයන්ති මං.</div>
                </div>
                <div class="paragraph" para="1069">
                    <span class="paranum">1069</span>
                    <div class="gatha"> ‘‘අලං ඣායිතුකාමස්ස, පහිතත්තස්ස මෙ සතො;</div>
                    <div class="gathalast">අලං මෙ අත්ථකාමස්ස 
                        <span class="note">(අත්තකාමස්ස (?))</span>, පහිතත්තස්ස භික්ඛුනො.
                    </div>
                </div>
                <div class="paragraph" para="1070">
                    <span class="paranum">1070</span>
                    <div class="gatha"> ‘‘අලං මෙ ඵාසුකාමස්ස, පහිතත්තස්ස භික්ඛුනො;</div>
                    <div class="gathalast">අලං මෙ යොගකාමස්ස, පහිතත්තස්ස තාදිනො.</div>
                </div>
                <div class="paragraph" para="1071">
                    <span class="paranum">1071</span>
                    <div class="gatha"> ‘‘උමාපුප්ඵෙන සමානා, ගගනාවබ්භඡාදිතා;</div>
                    <div class="gathalast">නානාදිජගණාකිණ්ණා 
                        <pb ed="T" n="0.0411"/>, තෙ සෙලා රමයන්ති මං.
                    </div>
                </div>
                <div class="paragraph" para="1072">
                    <span class="paranum">1072</span>
                    <div class="gatha"> ‘‘අනාකිණ්ණා ගහට්ඨෙහි, මිගසඞ්ඝනිසෙවිතා;</div>
                    <div class="gathalast">නානාදිජගණාකිණ්ණා, තෙ සෙලා රමයන්ති මං.</div>
                </div>
                <div class="paragraph" para="1073">
                    <span class="paranum">1073</span>
                    <div class="gatha"> ‘‘අච්ඡොදිකා පුථුසිලා, ගොනඞ්ගුලමිගායුතා;</div>
                    <div class="gathalast">අම්බුසෙවාලසඤ්ඡන්නා, තෙ සෙලා රමයන්ති මං.</div>
                </div>
                <div class="paragraph" para="1074">
                    <span class="paranum">1074</span>
                    <div class="gatha"> ‘‘න පඤ්චඞ්ගිකෙන තුරියෙන, රති මෙ හොති තාදිසී;</div>
                    <div class="gathalast">යථා එකග්ගචිත්තස්ස, සම්මා ධම්මං විපස්සතො.</div>
                </div>
                <div class="paragraph" para="1075">
                    <span class="paranum">1075</span>
                    <div class="gatha"> ‘‘කම්මං 
                        <pb ed="M" n="0.0352"/> බහුකං න කාරයෙ, පරිවජ්ජෙය්‍ය ජනං න උය්‍යමෙ;
                    </div>
                    <div class="gathalast">උස්සුක්කො සො රසානුගිද්ධො, අත්ථං රිඤ්චති යො සුඛාවහො.</div>
                </div>
                <div class="paragraph" para="1076">
                    <span class="paranum">1076</span>
                    <div class="gatha"> ‘‘කම්මං බහුකං න කාරයෙ, පරිවජ්ජෙය්‍ය අනත්තනෙය්‍යමෙතං;</div>
                    <div class="gathalast">කිච්ඡති කායො කිලමති, දුක්ඛිතො සො සමථං න වින්දති.</div>
                </div>
                <div class="paragraph" para="1077">
                    <span class="paranum">1077</span>
                    <div class="gatha"> ‘‘ඔට්ඨප්පහතමත්තෙන, අත්තානම්පි න පස්සති;</div>
                    <div class="gathalast">පත්ථද්ධගීවො චරති, අහං සෙය්‍යොති මඤ්ඤති.</div>
                </div>
                <div class="paragraph" para="1078">
                    <span class="paranum">1078</span>
                    <div class="gatha"> ‘‘අසෙය්‍යො සෙය්‍යසමානං, බාලො මඤ්ඤති අත්තානං;</div>
                    <div class="gathalast">න තං විඤ්ඤූ පසංසන්ති, පත්ථද්ධමානසං නරං.</div>
                </div>
                <div class="paragraph" para="1079">
                    <span class="paranum">1079</span>
                    <div class="gatha"> ‘‘යො 
                        <pb ed="V" n="0.0283"/> ච සෙය්‍යොහමස්මීති, නාහං සෙය්‍යොති වා පන;
                    </div>
                    <div class="gathalast">හීනො තංසදිසො 
                        <span class="note">(තීනොහං සදිසො (ස්‍යා.))</span> වාති, විධාසු න විකම්පති.
                    </div>
                </div>
                <div class="paragraph" para="1080">
                    <span class="paranum">1080</span>
                    <div class="gatha"> ‘‘පඤ්ඤවන්තං 
                        <pb ed="P" n="0.0096"/> තථා තාදිං, සීලෙසු සුසමාහිතං;
                    </div>
                    <div class="gathalast">චෙතොසමථමනුත්තං, තඤ්චෙ විඤ්ඤූ පසංසරෙ.</div>
                </div>
                <div class="paragraph" para="1081">
                    <span class="paranum">1081</span>
                    <div class="gatha"> ‘‘යස්ස 
                        <pb ed="T" n="0.0412"/> සබ්‍රහ්මචාරීසු, ගාරවො නූපලබ්භති;
                    </div>
                    <div class="gathalast">ආරකා හොති සද්ධම්මා, නභතො පුථවී යථා.</div>
                </div>
                <div class="paragraph" para="1082">
                    <span class="paranum">1082</span>
                    <div class="gatha"> ‘‘යෙසඤ්ච හිරි ඔත්තප්පං, සදා සම්මා උපට්ඨිතං;</div>
                    <div class="gathalast">විරූළ්හබ්‍රහ්මචරියා තෙ, තෙසං ඛීණා පුනබ්භවා.</div>
                </div>
                <div class="paragraph" para="1083">
                    <span class="paranum">1083</span>
                    <div class="gatha"> ‘‘උද්ධතො චපලො භික්ඛු, පංසුකූලෙන පාරුතො;</div>
                    <div class="gathalast">කපීව සීහචම්මෙන, න සො තෙනුපසොභති.</div>
                </div>
                <div class="paragraph" para="1084">
                    <span class="paranum">1084</span>
                    <div class="gatha"> ‘‘අනුද්ධතො අචපලො, නිපකො සංවුතින්ද්‍රියො;</div>
                    <div class="gathalast">සොභති පංසුකූලෙන, සීහොව ගිරිගබ්භරෙ.</div>
                </div>
                <div class="paragraph" para="1085">
                    <span class="paranum">1085</span>
                    <div class="gatha"> ‘‘එතෙ සම්බහුලා දෙවා, ඉද්ධිමන්තො යසස්සිනො;</div>
                    <div class="gathalast">දසදෙවසහස්සානි, සබ්බෙ තෙ බ්‍රහ්මකායිකා.</div>
                </div>
                <div class="paragraph" para="1086">
                    <span class="paranum">1086</span>
                    <div class="gatha"> ‘‘ධම්මසෙනාපතිං වීරං, මහාඣායිං සමාහිතං;</div>
                    <div class="gathalast">සාරිපුත්තං නමස්සන්තා, තිට්ඨන්ති පඤ්ජලීකතා.</div>
                </div>
                <div class="paragraph" para="1087">
                    <span class="paranum">1087</span>
                    <div class="gatha"> ‘‘‘නමො 
                        <pb ed="M" n="0.0353"/> තෙ පුරිසාජඤ්ඤ, නමො තෙ පුරිසුත්තම;
                    </div>
                    <div class="gathalast">යස්ස තෙ නාභිජානාම, යම්පි නිස්සාය ඣායති 
                        <span class="note">(ඣායසි (ක. අට්ඨ.))</span>.
                    </div>
                </div>
                <div class="paragraph" para="1088">
                    <span class="paranum">1088</span>
                    <div class="gatha"> ‘‘‘අච්ඡෙරං වත බුද්ධානං, ගම්භීරො ගොචරො සකො;</div>
                    <div class="gathalast">යෙ මයං නාභිජානාම, වාලවෙධිසමාගතා’.</div>
                </div>
                <div class="paragraph" para="1089">
                    <span class="paranum">1089</span>
                    <div class="gatha"> ‘‘තං තථා දෙවකායෙහි, පූජිතං පූජනාරහං;</div>
                    <div class="gathalast">සාරිපුත්තං තදා දිස්වා, කප්පිනස්ස සිතං අහු.</div>
                </div>
                <div class="paragraph" para="1090">
                    <span class="paranum">1090</span>
                    <div class="gatha"> ‘‘යාවතා බුද්ධඛෙත්තම්හි, ඨපයිත්වා මහාමුනිං;</div>
                    <div class="gathalast">ධුතගුණෙ විසිට්ඨොහං, සදිසො මෙ න විජ්ජති.</div>
                </div>
                <div class="paragraph" para="1091">
                    <span class="paranum">1091</span>
                    <div class="gatha"> ‘‘පරිචිණ්ණො 
                        <pb ed="T" n="0.0413"/> මයා සත්ථා, කතං බුද්ධස්ස සාසනං;
                    </div>
                    <div class="gathalast">ඔහිතො ගරුකො භාරො, නත්ථි දානි පුනබ්භවො.</div>
                </div>
                <div class="paragraph" para="1092">
                    <span class="paranum">1092</span>
                    <div class="gatha"> ‘‘න 
                        <pb ed="V" n="0.0284"/> චීවරෙ න සයනෙ, භොජනෙ නුපලිම්පති;
                    </div>
                    <div class="gatha">ගොතමො අනප්පමෙය්‍යො, මුළාලපුප්ඵං විමලංව;</div>
                    <div class="gathalast">අම්බුනා නෙක්ඛම්මනින්නො, තිභවාභිනිස්සටො.</div>
                </div>
                <div class="paragraph" para="1093">
                    <span class="paranum">1093</span>
                    <div class="gatha"> ‘‘සතිපට්ඨානගීවො සො, සද්ධාහත්ථො මහාමුනි;</div>
                    <div class="gathalast">පඤ්ඤාසීසො මහාඤාණී, සදා චරති නිබ්බුතො’’ති.</div>
                </div>
            </div>
            <div class="centre ct_sutta ending">... මහාකස්සපො ථෙරො....</div>
        </div>
    </div>
    <div class="centre ct_nipatha ending">චත්තාලීසනිපාතො නිට්ඨිතො.</div>
    <div class="paragraph udana" para="udana">
        <div class="bodytext ct_nipatha">තත්‍රුද්දානං -</div>
        <div class="ct_nipatha gatha">චත්තාලීසනිපාතම්හි, මහාකස්සපසව්හයො;</div>
        <div class="gathalast ct_nipatha">එකොව ථෙරො ගාථායො, චත්තාසීල දුවෙපි චාති.</div>
    </div>
</div>