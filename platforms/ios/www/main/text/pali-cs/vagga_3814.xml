<div class="chapter ct_vagga" node-id="38140">
    <span class="chapter ct_vagga">5. බාලවග්ගො</span>
    <div class="chapter-contents">
        <div class="paragraph" para="60">
            <span class="paranum">60</span>
            <div class="gatha"> දීඝා 
                <pb ed="M" n="0.0022"/>
                <pb ed="V" n="0.0021"/>
                <pb ed="T" n="0.0023"/> ජාගරතො රත්ති, දීඝං සන්තස්ස යොජනං;
            </div>
            <div class="gathalast">දීඝො බාලානං සංසාරො, සද්ධම්මං අවිජානතං.</div>
        </div>
        <div class="paragraph" para="61">
            <span class="paranum">61</span>
            <div class="gatha"> චරඤ්චෙ නාධිගච්ඡෙය්‍ය, සෙය්‍යං සදිසමත්තනො;</div>
            <div class="gathalast">එකචරියං 
                <span class="note">(එකචරියං (ක.))</span> දළ්හං කයිරා, නත්ථි බාලෙ සහායතා.
            </div>
        </div>
        <div class="paragraph" para="62">
            <span class="paranum">62</span>
            <div class="gatha"> පුත්තා මත්ථි ධනම්මත්ථි 
                <span class="note">(පුත්තමත්ථි ධනමත්ථි (ක.))</span>, ඉති බාලො විහඤ්ඤති;
            </div>
            <div class="gathalast">අත්තා හි 
                <span class="note">(අත්තාපි (?))</span> අත්තනො නත්ථි, කුතො පුත්තා කුතො ධනං.
            </div>
        </div>
        <div class="paragraph" para="63">
            <span class="paranum">63</span>
            <div class="gatha"> යො බාලො මඤ්ඤති බාල්‍යං, පණ්ඩිතො වාපි තෙන සො;</div>
            <div class="gathalast">බාලො ච පණ්ඩිතමානී, ස වෙ ‘‘බාලො’’ති වුච්චති.</div>
        </div>
        <div class="paragraph" para="64">
            <span class="paranum">64</span>
            <div class="gatha"> යාවජීවම්පි චෙ බාලො, පණ්ඩිතං පයිරුපාසති;</div>
            <div class="gathalast">න සො ධම්මං විජානාති, දබ්බී සූපරසං යථා.</div>
        </div>
        <div class="paragraph" para="65">
            <span class="paranum">65</span>
            <div class="gatha"> මුහුත්තමපි 
                <pb ed="P" n="0.0010"/> චෙ විඤ්ඤූ, පණ්ඩිතං පයිරුපාසති;
            </div>
            <div class="gathalast">ඛිප්පං ධම්මං විජානාති, ජිව්හා සූපරසං යථා.</div>
        </div>
        <div class="paragraph" para="66">
            <span class="paranum">66</span>
            <div class="gatha"> චරන්ති බාලා දුම්මෙධා, අමිත්තෙනෙව අත්තනා;</div>
            <div class="gathalast">කරොන්තා පාපකං කම්මං, යං හොති කටුකප්ඵලං.</div>
        </div>
        <div class="paragraph" para="67">
            <span class="paranum">67</span>
            <div class="gatha"> න 
                <pb ed="M" n="0.0023"/> තං කම්මං කතං සාධු, යං කත්වා අනුතප්පති;
            </div>
            <div class="gathalast">යස්ස අස්සුමුඛො රොදං, විපාකං පටිසෙවති.</div>
        </div>
        <div class="paragraph" para="68">
            <span class="paranum">68</span>
            <div class="gatha"> තඤ්ච 
                <pb ed="V" n="0.0022"/> කම්මං කතං සාධු, යං කත්වා නානුතප්පති;
            </div>
            <div class="gathalast">යස්ස පතීතො සුමනො, විපාකං පටිසෙවති.</div>
        </div>
        <div class="paragraph" para="69">
            <span class="paranum">69</span>
            <div class="gatha"> මධුවා 
                <pb ed="T" n="0.0024"/>
                <span class="note">(මධුං වා (දී. නි. ටීකා 1))</span> මඤ්ඤති බාලො, යාව පාපං න පච්චති;
            </div>
            <div class="gathalast">යදා ච පච්චති පාපං, බාලො 
                <span class="note">(අථ බාලො (සී. ස්‍යා.) අථ (?))</span> දුක්ඛං නිගච්ඡති.
            </div>
        </div>
        <div class="paragraph" para="70">
            <span class="paranum">70</span>
            <div class="gatha"> මාසෙ මාසෙ කුසග්ගෙන, බාලො භුඤ්ජෙය්‍ය භොජනං;</div>
            <div class="gathalast">න සො සඞ්ඛාතධම්මානං 
                <span class="note">(සඞ්ඛතධම්මානං (සී. පී. ක.))</span>, කලං අග්ඝති සොළසිං.
            </div>
        </div>
        <div class="paragraph" para="71">
            <span class="paranum">71</span>
            <div class="gatha"> න හි පාපං කතං කම්මං, සජ්ජු ඛීරංව මුච්චති;</div>
            <div class="gathalast">ඩහන්තං බාලමන්වෙති, භස්මච්ඡන්නොව 
                <span class="note">(භස්මාඡන්නොව (සී. පී. ක.))</span> පාවකො.
            </div>
        </div>
        <div class="paragraph" para="72">
            <span class="paranum">72</span>
            <div class="gatha"> යාවදෙව අනත්ථාය, ඤත්තං 
                <span class="note">(ඤාතං (?))</span> බාලස්ස ජායති;
            </div>
            <div class="gathalast">හන්ති බාලස්ස සුක්කංසං, මුද්ධමස්ස විපාතයං.</div>
        </div>
        <div class="paragraph" para="73">
            <span class="paranum">73</span>
            <div class="gatha"> අසන්තං 
                <pb ed="P" n="0.0011"/> භාවනමිච්ඡෙය්‍ය 
                <span class="note">(අසන්තං භාවමිච්ඡෙය්‍ය (ස්‍යා.), අසන්තභාවනමිච්ඡෙය්‍ය (ක.))</span>, පුරෙක්ඛාරඤ්ච භික්ඛුසු;
            </div>
            <div class="gathalast">ආවාසෙසු ච ඉස්සරියං, පූජා පරකුලෙසු ච.</div>
        </div>
        <div class="paragraph" para="74">
            <span class="paranum">74</span>
            <div class="gatha"> මමෙව 
                <pb ed="M" n="0.0024"/> කත මඤ්ඤන්තු, ගිහීපබ්බජිතා උභො;
            </div>
            <div class="gatha">මමෙවාතිවසා අස්සු, කිච්චාකිච්චෙසු කිස්මිචි;</div>
            <div class="gathalast">ඉති බාලස්ස සඞ්කප්පො, ඉච්ඡා මානො ච වඩ්ඪති.</div>
        </div>
        <div class="paragraph" para="75">
            <span class="paranum">75</span>
            <div class="gatha"> අඤ්ඤා හි ලාභූපනිසා, අඤ්ඤා නිබ්බානගාමිනී;</div>
            <div class="gatha">එවමෙතං අභිඤ්ඤාය, භික්ඛු බුද්ධස්ස සාවකො;</div>
            <div class="gathalast">සක්කාරං නාභිනන්දෙය්‍ය, විවෙකමනුබ්‍රූහයෙ.</div>
        </div>
    </div>
    <div class="centre ct_vagga ending">බාලවග්ගො පඤ්චමො නිට්ඨිතො.</div>
</div>