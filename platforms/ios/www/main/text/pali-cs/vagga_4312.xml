<div class="chapter ct_vagga" node-id="43120">
    <span class="chapter ct_vagga">3. චූළවග්ගො</span>
    <div class="chapter-contents">
        <div class="subhead ct_sutta" node-id="43121">
            <span class="subhead ct_sutta">1. අභිජ්ජමානපෙතවත්ථු</span>
            <div class="subhead-contents">
                <div class="paragraph" para="387">
                    <span class="paranum">387</span>
                    <div class="gatha"> ‘‘අභිජ්ජමානෙ 
                        <pb ed="M" n="0.0167"/>
                        <pb ed="V" n="0.0125"/>
                        <pb ed="P" n="0.0047"/> වාරිම්හි, ගඞ්ගාය ඉධ ගච්ඡසි;
                    </div>
                    <div class="gatha">නග්ගො පුබ්බද්ධපෙතොව මාලධාරී අලඞ්කතො;</div>
                    <div class="gathalast">කුහිං ගමිස්සසි පෙත, කත්ථ වාසො භවිස්සතී’’ති.</div>
                </div>
                <div class="paragraph" para="388">
                    <span class="paranum">388</span>
                    <div class="gatha"> ‘‘චුන්දට්ඨිලං 
                        <pb ed="T" n="0.0205"/>
                        <span class="note">(චුන්දට්ඨිකං (සී.))</span> ගමිස්සාමි, පෙතො සො ඉති භාසති;
                    </div>
                    <div class="gathalast">අන්තරෙ වාසභගාමං, බාරාණසිං ච 
                        <span class="note">(බාරාණසියා ච (සී. ස්‍යා.))</span> සන්තිකෙ’’.
                    </div>
                </div>
                <div class="paragraph" para="389">
                    <span class="paranum">389</span>
                    <div class="gatha"> තඤ්ච දිස්වා මහාමත්තො, කොලියො ඉති විස්සුතො;</div>
                    <div class="gathalast">සත්තුං භත්තඤ්ච පෙතස්ස, පීතකඤ්ච යුගං අදා.</div>
                </div>
                <div class="paragraph" para="390">
                    <span class="paranum">390</span>
                    <div class="gatha"> නාවාය තිට්ඨමානාය, කප්පකස්ස අදාපයි;</div>
                    <div class="gathalast">කප්පකස්ස පදින්නම්හි, ඨානෙ පෙතස්ස දිස්සථ 
                        <span class="note">(පෙතස්සු’දිස්සථ (සී.), පෙතස්සු’දිච්ඡථ (?))</span>.
                    </div>
                </div>
                <div class="paragraph" para="391">
                    <span class="paranum">391</span>
                    <div class="gatha"> තතො සුවත්ථවසනො, මාලධාරී අලඞ්කතො;</div>
                    <div class="gatha">ඨානෙ ඨිතස්ස පෙතස්ස, දක්ඛිණා උපකප්පථ;</div>
                    <div class="gathalast">තස්මා දජ්ජෙථ පෙතානං, අනුකම්පාය පුනප්පුනං.</div>
                </div>
                <div class="paragraph" para="392">
                    <span class="paranum">392</span>
                    <div class="gatha"> සාතුන්නවසනා 
                        <span class="note">(සාහුන්නවාසිනො (ස්‍යා. පී.), සාහුන්දවාසිනො (ක.))</span> එකෙ, අඤ්ඤෙ කෙසනිවාසනා 
                        <span class="note">(කෙසනිවාසිනො (ස්‍යා. ක.))</span>;
                    </div>
                    <div class="gathalast">පෙතා භත්තාය ගච්ඡන්ති, පක්කමන්ති දිසොදිසං.</div>
                </div>
                <div class="paragraph" para="393">
                    <span class="paranum">393</span>
                    <div class="gatha"> දූරෙ එකෙ 
                        <span class="note">(දූරෙ පෙතා (ක.))</span> පධාවිත්වා, අලද්ධාව නිවත්තරෙ;
                    </div>
                    <div class="gathalast">ඡාතා පමුච්ඡිතා භන්තා, භූමියං පටිසුම්භිතා.</div>
                </div>
                <div class="paragraph" para="394">
                    <span class="paranum">394</span>
                    <div class="gatha"> තෙ ච 
                        <span class="note">(කෙචි (සී. ස්‍යා.))</span> තත්ථ පපතිතා 
                        <span class="note">(පපතිත්වා (සී.), ච පතිතා (ස්‍යා.))</span>, භූමියං පටිසුම්භිතා;
                    </div>
                    <div class="gathalast">පුබ්බෙ අකතකල්‍යාණා, අග්ගිදඩ්ඪාව ආතපෙ.</div>
                </div>
                <div class="paragraph" para="395">
                    <span class="paranum">395</span>
                    <div class="gatha"> ‘‘මයං පුබ්බෙ පාපධම්මා, ඝරණී කුලමාතරො;</div>
                    <div class="gathalast">සන්තෙසු දෙය්‍යධම්මෙසු, දීපං නාකම්හ අත්තනො.</div>
                </div>
                <div class="paragraph" para="396">
                    <span class="paranum">396</span>
                    <div class="gatha"> ‘‘පහූතං 
                        <pb ed="T" n="0.0206"/>
                        <pb ed="P" n="0.0048"/> අන්නපානම්පි, අපිස්සු අවකිරීයති;
                    </div>
                    <div class="gathalast">සම්මග්ගතෙ පබ්බජිතෙ, න ච කිඤ්චි අදම්හසෙ.</div>
                </div>
                <div class="paragraph" para="397">
                    <span class="paranum">397</span>
                    <div class="gatha"> ‘‘අකම්මකාමා 
                        <pb ed="M" n="0.0168"/> අලසා, සාදුකාමා මහග්ඝසා;
                    </div>
                    <div class="gathalast">ආලොපපිණ්ඩදාතාරො, පටිග්ගහෙ පරිභාසිම්හසෙ 
                        <span class="note">(පරිභාසිතා (ස්‍යා. ක.))</span>.
                    </div>
                </div>
                <div class="paragraph" para="398">
                    <span class="paranum">398</span>
                    <div class="gatha"> ‘‘තෙ 
                        <pb ed="V" n="0.0126"/> ඝරා තා ච දාසියො, තානෙවාභරණානි නො;
                    </div>
                    <div class="gathalast">තෙ අඤ්ඤෙ පරිචාරෙන්ති, මයං දුක්ඛස්ස භාගිනො.</div>
                </div>
                <div class="paragraph" para="399">
                    <span class="paranum">399</span>
                    <div class="gatha"> ‘‘වෙණී වා අවඤ්ඤා හොන්ති, රථකාරී ච දුබ්භිකා;</div>
                    <div class="gathalast">චණ්ඩාලී කපණා හොන්ති, කප්පකා 
                        <span class="note">(න්හාපිකා (සී.))</span> ච පුනප්පුනං.
                    </div>
                </div>
                <div class="paragraph" para="400">
                    <span class="paranum">400</span>
                    <div class="gatha"> ‘‘යානි යානි නිහීනානි, කුලානි කපණානි ච;</div>
                    <div class="gathalast">තෙසු තෙස්වෙව ජායන්ති, එසා මච්ඡරිනො ගති.</div>
                </div>
                <div class="paragraph" para="401">
                    <span class="paranum">401</span>
                    <div class="gatha"> ‘‘පුබ්බෙ ච කතකල්‍යාණා, දායකා වීතමච්ඡරා;</div>
                    <div class="gathalast">සග්ගං තෙ පරිපූරෙන්ති, ඔභාසෙන්ති ච නන්දනං.</div>
                </div>
                <div class="paragraph" para="402">
                    <span class="paranum">402</span>
                    <div class="gatha"> ‘‘වෙජයන්තෙ ච පාසාදෙ, රමිත්වා කාමකාමිනො;</div>
                    <div class="gathalast">උච්චාකුලෙසු ජායන්ති, සභොගෙසු තතො චුතා.</div>
                </div>
                <div class="paragraph" para="403">
                    <span class="paranum">403</span>
                    <div class="gatha"> ‘‘කූටාගාරෙ ච පාසාදෙ, පල්ලඞ්කෙ ගොනකත්ථතෙ;</div>
                    <div class="gathalast">බීජිතඞ්ගා 
                        <span class="note">(වීජිතඞ්ගා (සී. ස්‍යා.))</span> මොරහත්ථෙහි, කුලෙ ජාතා යසස්සිනො.
                    </div>
                </div>
                <div class="paragraph" para="404">
                    <span class="paranum">404</span>
                    <div class="gatha"> ‘‘අඞ්කතො අඞ්කං ගච්ඡන්ති, මාලධාරී අලඞ්කතා;</div>
                    <div class="gathalast">ධාතියො උපතිට්ඨන්ති, සායං පාතං සුඛෙසිනො.</div>
                </div>
                <div class="paragraph" para="405">
                    <span class="paranum">405</span>
                    <div class="gatha"> ‘‘නයිදං 
                        <pb ed="T" n="0.0207"/> අකතපුඤ්ඤානං, කතපුඤ්ඤානමෙවිදං;
                    </div>
                    <div class="gathalast">අසොකං නන්දනං රම්මං, තිදසානං මහාවනං.</div>
                </div>
                <div class="paragraph" para="406">
                    <span class="paranum">406</span>
                    <div class="gatha"> ‘‘සුඛං අකතපුඤ්ඤානං, ඉධ නත්ථි පරත්ථ ච;</div>
                    <div class="gathalast">සුඛඤ්ච කතපුඤ්ඤානං, ඉධ චෙව පරත්ථ ච.</div>
                </div>
                <div class="paragraph" para="407">
                    <span class="paranum">407</span>
                    <div class="gatha"> ‘‘තෙසං සහබ්‍යකාමානං, කත්තබ්බං කුසලං බහුං;</div>
                    <div class="gathalast">කතපුඤ්ඤා හි මොදන්ති, සග්ගෙ භොගසමඞ්ගිනො’’ති.</div>
                </div>
            </div>
            <div class="centre ct_sutta ending">අභිජ්ජමානපෙතවත්ථු පඨමං.</div>
        </div>
        <div class="subhead ct_sutta" node-id="43122">
            <span class="subhead ct_sutta">2. සාණවාසීථෙරපෙතවත්ථු</span>
            <div class="subhead-contents">
                <div class="paragraph" para="408">
                    <span class="paranum">408</span>
                    <div class="gatha"> කුණ්ඩිනාගරියො 
                        <pb ed="P" n="0.0049"/> ථෙරො, සාණවාසි 
                        <span class="note">(සානුවාසි (සී.), සානවාසි (ස්‍යා.))</span> නිවාසිකො;
                    </div>
                    <div class="gathalast">පොට්ඨපාදොති නාමෙන, සමණො භාවිතින්ද්‍රියො.</div>
                </div>
                <div class="paragraph" para="409">
                    <span class="paranum">409</span>
                    <div class="gatha"> තස්ස 
                        <pb ed="M" n="0.0169"/> මාතා පිතා භාතා, දුග්ගතා යමලොකිකා;
                    </div>
                    <div class="gathalast">පාපකම්මං 
                        <pb ed="T" n="0.0208"/> කරිත්වාන, පෙතලොකං ඉතො ගතා.
                    </div>
                </div>
                <div class="paragraph" para="410">
                    <span class="paranum">410</span>
                    <div class="gatha"> තෙ 
                        <pb ed="V" n="0.0127"/> දුග්ගතා සූචිකට්ටා, කිලන්තා නග්ගිනො කිසා;
                    </div>
                    <div class="gathalast">උත්තසන්තා 
                        <span class="note">(ඔත්තප්පන්තා (ස්‍යා. ක.))</span> මහත්තාසා 
                        <span class="note">(මහාතාසා (සී.))</span>, න දස්සෙන්ති කුරූරිනො 
                        <span class="note">(කුරුද්දිනො (ක.))</span>.
                    </div>
                </div>
                <div class="paragraph" para="411">
                    <span class="paranum">411</span>
                    <div class="gatha"> තස්ස භාතා විතරිත්වා, නග්ගො එකපථෙකකො;</div>
                    <div class="gathalast">චතුකුණ්ඩිකො භවිත්වාන, ථෙරස්ස දස්සයීතුමං.</div>
                </div>
                <div class="paragraph" para="412">
                    <span class="paranum">412</span>
                    <div class="gatha"> ථෙරො චාමනසිකත්වා, තුණ්හීභූතො අතික්කමි;</div>
                    <div class="gathalast">සො ච විඤ්ඤාපයී ථෙරං, ‘භාතා පෙතගතො අහං’.</div>
                </div>
                <div class="paragraph" para="413">
                    <span class="paranum">413</span>
                    <div class="gatha"> ‘‘මාතා 
                        <pb ed="P" n="0.0050"/> පිතා ච තෙ භන්තෙ, දුග්ගතා යමලොකිකා;
                    </div>
                    <div class="gathalast">පාපකම්මං කරිත්වාන, පෙතලොකං ඉතො ගතා.</div>
                </div>
                <div class="paragraph" para="414">
                    <span class="paranum">414</span>
                    <div class="gatha"> ‘‘තෙ දුග්ගතා සූචිකට්ටා, කිලන්තා නග්ගිනො කිසා;</div>
                    <div class="gathalast">උත්තසන්තා මහත්තාසා, න දස්සෙන්ති කුරූරිනො.</div>
                </div>
                <div class="paragraph" para="415">
                    <span class="paranum">415</span>
                    <div class="gatha"> ‘‘අනුකම්පස්සු කාරුණිකො, දත්වා අන්වාදිසාහි නො;</div>
                    <div class="gathalast">තව දින්නෙන දානෙන, යාපෙස්සන්ති කුරූරිනො’’ති.</div>
                </div>
                <div class="paragraph" para="416">
                    <span class="paranum">416</span>
                    <div class="gatha"> ථෙරො චරිත්වා පිණ්ඩාය, භික්ඛූ අඤ්ඤෙ ච ද්වාදස;</div>
                    <div class="gathalast">එකජ්ඣං සන්නිපතිංසු, භත්තවිස්සග්ගකාරණා.</div>
                </div>
                <div class="paragraph" para="417">
                    <span class="paranum">417</span>
                    <div class="gatha"> ථෙරො සබ්බෙව තෙ ආහ, ‘‘යථාලද්ධං දදාථ මෙ;</div>
                    <div class="gathalast">සඞ්ඝභත්තං කරිස්සාමි, අනුකම්පාය ඤාතිනං’’.</div>
                </div>
                <div class="paragraph" para="418">
                    <span class="paranum">418</span>
                    <div class="gatha"> නිය්‍යාදයිංසු ථෙරස්ස, ථෙරො සඞ්ඝං නිමන්තයි;</div>
                    <div class="gatha">දත්වා අන්වාදිසි ථෙරො, මාතු පිතු ච භාතුනො;</div>
                    <div class="gatha">‘‘ඉදං මෙ ඤාතීනං හොතු, සුඛිතා හොන්තු ඤාතයො’’.</div>
                </div>
                <div class="paragraph" para="419">
                    <span class="paranum">419</span>
                    <div class="gatha"> සමනන්තරානුද්දිට්ඨෙ, භොජනං උදපජ්ජථ;</div>
                    <div class="gathalast">සුචිං පණීතං සම්පන්නං, අනෙකරසබ්‍යඤ්ජනං.</div>
                </div>
                <div class="paragraph" para="420">
                    <span class="paranum">420</span>
                    <div class="gatha"> තතො උද්දස්සයී 
                        <span class="note">(උද්දිසයී (සී. ක.), උද්දිස්සති (ස්‍යා. ක.))</span> භාතා, වණ්ණවා බලවා සුඛී;
                    </div>
                    <div class="gatha">‘‘පහූතං භොජනං භන්තෙ, පස්ස නග්ගාම්හසෙ මයං;</div>
                    <div class="gathalast">තථා භන්තෙ පරක්කම, යථා වත්ථං ලභාමසෙ’’ති.</div>
                </div>
                <div class="paragraph" para="421">
                    <span class="paranum">421</span>
                    <div class="gatha"> ථෙරො 
                        <pb ed="M" n="0.0170"/> සඞ්කාරකූටම්හා, උච්චිනිත්වාන නන්තකෙ;
                    </div>
                    <div class="gathalast">පිලොතිකං 
                        <pb ed="T" n="0.0209"/> පටං කත්වා, සඞ්ඝෙ චාතුද්දිසෙ අදා.
                    </div>
                </div>
                <div class="paragraph" para="422">
                    <span class="paranum">422</span>
                    <div class="gatha"> දත්වා අන්වාදිසී ථෙරො, මාතු පිතු ච භාතුනො;</div>
                    <div class="gatha">‘‘ඉදං මෙ ඤාතීනං හොතු, සුඛිතා හොන්තු ඤාතයො’’.</div>
                </div>
                <div class="paragraph" para="423">
                    <span class="paranum">423</span>
                    <div class="gatha"> සමනන්තරානුද්දිට්ඨෙ, වත්ථානි උදපජ්ජිසුං;</div>
                    <div class="gathalast">තතො සුවත්ථවසනො, ථෙරස්ස දස්සයීතුමං.</div>
                </div>
                <div class="paragraph" para="424">
                    <span class="paranum">424</span>
                    <div class="gatha"> ‘‘යාවතා 
                        <pb ed="V" n="0.0128"/> නන්දරාජස්ස, විජිතස්මිං පටිච්ඡදා;
                    </div>
                    <div class="gathalast">තතො බහුතරා භන්තෙ, වත්ථානච්ඡාදනානි නො.</div>
                </div>
                <div class="paragraph" para="425">
                    <span class="paranum">425</span>
                    <div class="gatha"> ‘‘කොසෙය්‍යකම්බලීයානි, ඛොම කප්පාසිකානි ච;</div>
                    <div class="gathalast">විපුලා ච මහග්ඝා ච, තෙපාකාසෙවලම්බරෙ.</div>
                </div>
                <div class="paragraph" para="426">
                    <span class="paranum">426</span>
                    <div class="gatha"> ‘‘තෙ මයං පරිදහාම, යං යං හි මනසො පියං;</div>
                    <div class="gathalast">තථා භන්තෙ පරක්කම, යථා ගෙහං ලභාමසෙ’’ති.</div>
                </div>
                <div class="paragraph" para="427">
                    <span class="paranum">427</span>
                    <div class="gatha"> ථෙරො පණ්ණකුටිං කත්වා, සඞ්ඝෙ චාතුද්දිසෙ අදා;</div>
                    <div class="gatha">දත්වා අන්වාදිසී ථෙරො, මාතු පිතු ච භාතුනො;</div>
                    <div class="gatha">‘‘ඉදං මෙ ඤාතීනං හොතු, සුඛිතා හොන්තු ඤාතයො’’.</div>
                </div>
                <div class="paragraph" para="428">
                    <span class="paranum">428</span>
                    <div class="gatha"> සමනන්තරානුද්දිට්ඨෙ 
                        <pb ed="P" n="0.0051"/>, ඝරානි උදපජ්ජිසුං;
                    </div>
                    <div class="gathalast">කූටාගාරනිවෙසනා, විභත්තා භාගසො මිතා.</div>
                </div>
                <div class="paragraph" para="429">
                    <span class="paranum">429</span>
                    <div class="gatha"> ‘‘න මනුස්සෙසු ඊදිසා, යාදිසා නො ඝරා ඉධ;</div>
                    <div class="gathalast">අපි දිබ්බෙසු යාදිසා, තාදිසා නො ඝරා ඉධ.</div>
                </div>
                <div class="paragraph" para="430">
                    <span class="paranum">430</span>
                    <div class="gatha"> ‘‘දද්දල්ලමානා 
                        <pb ed="T" n="0.0210"/> ආභෙන්ති 
                        <span class="note">(ආභන්ති (ක.))</span>, සමන්තා චතුරො දිසා;
                    </div>
                    <div class="gatha">‘තථා භන්තෙ පරක්කම, යථා පානීයං ලභාමසෙ’’ති.</div>
                </div>
                <div class="paragraph" para="431">
                    <span class="paranum">431</span>
                    <div class="gatha"> ථෙරො කරණං 
                        <span class="note">(කරකං (සී. ස්‍යා. පී.))</span> පූරෙත්වා, සඞ්ඝෙ චාතුද්දිසෙ අදා;
                    </div>
                    <div class="gatha">දත්වා අන්වාදිසී ථෙරො, මාතු පිතු ච භාතුනො;</div>
                    <div class="gatha">‘‘ඉදං මෙ ඤාතීනං හොතු, සුඛිතා හොන්තු ඤාතයො’.</div>
                </div>
                <div class="paragraph" para="432">
                    <span class="paranum">432</span>
                    <div class="gatha"> සමනන්තරානුද්දිට්ඨෙ, පානීයං උදපජ්ජථ;</div>
                    <div class="gathalast">ගම්භීරා චතුරස්සා ච, පොක්ඛරඤ්ඤො සුනිම්මිතා.</div>
                </div>
                <div class="paragraph" para="433">
                    <span class="paranum">433</span>
                    <div class="gatha"> සීතොදිකා 
                        <pb ed="M" n="0.0171"/> සුප්පතිත්ථා, සීතා අප්පටිගන්ධියා;
                    </div>
                    <div class="gathalast">පදුමුප්පලසඤ්ඡන්නා, වාරිකිඤ්ජක්ඛපූරිතා.</div>
                </div>
                <div class="paragraph" para="434">
                    <span class="paranum">434</span>
                    <div class="gatha"> තත්ථ න්හත්වා පිවිත්වා ච, ථෙරස්ස පටිදස්සයුං;</div>
                    <div class="gatha">‘‘පහූතං පානීයං භන්තෙ, පාදා දුක්ඛා ඵලන්ති නො’’.</div>
                </div>
                <div class="paragraph" para="435">
                    <span class="paranum">435</span>
                    <div class="gatha"> ‘‘ආහිණ්ඩමානා ඛඤ්ජාම, සක්ඛරෙ කුසකණ්ටකෙ;</div>
                    <div class="gathalast">‘තථා භන්තෙ පරක්කම, යථා යානං ලභාමසෙ’’’ති.</div>
                </div>
                <div class="paragraph" para="436">
                    <span class="paranum">436</span>
                    <div class="gatha"> ථෙරො සිපාටිකං ලද්ධා, සඞ්ඝෙ චාතුද්දිසෙ අදා;</div>
                    <div class="gatha">දත්වා අන්වාදිසී ථෙරො, මාතු පිතු ච භාතුනො;</div>
                    <div class="gatha">‘‘ඉදං මෙ ඤාතීනං හොතු, සුඛිතා හොන්තු ඤාතයො’’.</div>
                </div>
                <div class="paragraph" para="437">
                    <span class="paranum">437</span>
                    <div class="gatha"> සමනන්තරානුද්දිට්ඨෙ 
                        <pb ed="V" n="0.0129"/>, පෙතා රථෙන මාගමුං;
                    </div>
                    <div class="gatha">‘‘අනුකම්පිතම්හ භදන්තෙ, භත්තෙනච්ඡාදනෙන ච.</div>
                </div>
                <div class="paragraph" para="438">
                    <span class="paranum">438</span>
                    <div class="gatha"> ‘‘ඝරෙන පානීයදානෙන, යානදානෙන චූභයං;</div>
                    <div class="gathalast">මුනිං කාරුණිකං ලොකෙ, භන්තෙ වන්දිතුමාගතා’’ති.</div>
                </div>
            </div>
            <div class="centre ct_sutta ending">සාණවාසීථෙරපෙතවත්ථු දුතියං.</div>
        </div>
        <div class="subhead ct_sutta" node-id="43123">
            <span class="subhead ct_sutta">3. රථකාරපෙතිවත්ථු</span>
            <div class="subhead-contents">
                <div class="paragraph" para="439">
                    <span class="paranum">439</span>
                    <div class="gatha"> ‘‘වෙළුරියථම්භං 
                        <pb ed="T" n="0.0211"/>
                        <pb ed="P" n="0.0053"/> රුචිරං පභස්සරං, විමානමාරුය්හ අනෙකචිත්තං;
                    </div>
                    <div class="gathalast">තත්ථච්ඡසි දෙවි මහානුභාවෙ, පථද්ධනි 
                        <span class="note">(සමන්තතො (ක.))</span> පන්නරසෙව චන්දො.
                    </div>
                </div>
                <div class="paragraph" para="440">
                    <span class="paranum">440</span>
                    <div class="gatha"> ‘‘වණ්ණො ච තෙ කනකස්ස සන්නිභො, උත්තත්තරූපො භුස දස්සනෙය්‍යො;</div>
                    <div class="gathalast">පල්ලඞ්කසෙට්ඨෙ අතුලෙ නිසින්නා, එකා තුවං නත්ථි ච තුය්හ සාමිකො.</div>
                </div>
                <div class="paragraph" para="441">
                    <span class="paranum">441</span>
                    <div class="gatha"> ‘‘ඉමා ච තෙ පොක්ඛරණී සමන්තා, පහූතමල්‍යා 
                        <span class="note">(පහූතමාලා (සී. ස්‍යා.))</span> බහුපුණ්ඩරීකා;
                    </div>
                    <div class="gathalast">සුවණ්ණචුණ්ණෙහි සමන්තමොත්ථතා, න තත්ථ පඞ්කො පණකො ච විජ්ජති.</div>
                </div>
                <div class="paragraph" para="442">
                    <span class="paranum">442</span>
                    <div class="gatha"> ‘‘හංසා 
                        <pb ed="M" n="0.0172"/> චිමෙ දස්සනීයා මනොරමා, උදකස්මිමනුපරියන්ති සබ්බදා;
                    </div>
                    <div class="gathalast">සමය්‍ය වග්ගූපනදන්ති සබ්බෙ, බින්දුස්සරා දුන්දුභීනංව ඝොසො.</div>
                </div>
                <div class="paragraph" para="443">
                    <span class="paranum">443</span>
                    <div class="gatha"> ‘‘දද්දල්ලමානා යසසා යසස්සිනී, නාවාය ච ත්වං අවලම්බ තිට්ඨසි;</div>
                    <div class="gathalast">ආළාරපම්හෙ 
                        <pb ed="T" n="0.0212"/> හසිතෙ පියංවදෙ, සබ්බඞ්ගකල්‍යාණි භුසං විරොචසි.
                    </div>
                </div>
                <div class="paragraph" para="444">
                    <span class="paranum">444</span>
                    <div class="gatha"> ‘‘ඉදං 
                        <pb ed="P" n="0.0054"/> විමානං විරජං සමෙ ඨිතං, උය්‍යානවන්තං 
                        <span class="note">(උය්‍යානවනං (ක.))</span> රතිනන්දිවඩ්ඪනං;
                    </div>
                    <div class="gathalast">ඉච්ඡාමහං නාරි අනොමදස්සනෙ, තයා සහ නන්දනෙ ඉධ මොදිතු’’න්ති.</div>
                </div>
                <div class="paragraph" para="445">
                    <span class="paranum">445</span>
                    <div class="gatha"> ‘‘කරොහි කම්මං ඉධ වෙදනීයං, චිත්තඤ්ච තෙ ඉධ නිහිතං භවතු 
                        <span class="note">(නතඤ්ච හොතු (ක.), නිතඤ්ච හොතු (ස්‍යා.))</span>;
                    </div>
                    <div class="gathalast">කත්වාන කම්මං ඉධ වෙදනීයං, එවං මමං ලච්ඡසි කාමකාමිනි’’න්ති.</div>
                </div>
                <div class="paragraph" para="446">
                    <span class="paranum">446</span>
                    <div class="gatha"> ‘‘සාධූ’’ති සො තස්සා පටිස්සුණිත්වා, අකාසි කම්මං තහිං වෙදනීයං;</div>
                    <div class="gathalast">කත්වාන කම්මං තහිං වෙදනීයං, උපපජ්ජි සො මාණවො තස්සා සහබ්‍යතන්ති.</div>
                </div>
                <div class="centre ending">රථකාරපෙතිවත්ථු තතියං.</div>
            </div>
            <div class="centre ct_sutta ending">භාණවාරං දුතියං නිට්ඨිතං.</div>
        </div>
        <div class="subhead ct_sutta" node-id="43124">
            <span class="subhead ct_sutta">4. භුසපෙතවත්ථු</span>
            <div class="subhead-contents">
                <div class="paragraph" para="447">
                    <span class="paranum">447</span>
                    <div class="gatha"> ‘‘භුසානි 
                        <pb ed="V" n="0.0130"/>
                        <pb ed="P" n="0.0055"/> එකො සාලිං පුනාපරො, අයඤ්ච නාරී සකමංසලොහිතං;
                    </div>
                    <div class="gathalast">තුවඤ්ච 
                        <pb ed="T" n="0.0213"/> ගූථං අසුචිං අකන්තං 
                        <span class="note">(අකන්තිකං (සී. පී.))</span>, පරිභුඤ්ජසි කිස්ස අයං විපාකො’’ති.
                    </div>
                </div>
                <div class="paragraph" para="448">
                    <span class="paranum">448</span>
                    <div class="gatha"> ‘‘අයං 
                        <pb ed="M" n="0.0173"/> පුරෙ මාතරං හිංසති, අයං පන කූටවාණිජො;
                    </div>
                    <div class="gathalast">අයං මංසානි ඛාදිත්වා, මුසාවාදෙන වඤ්චෙති.</div>
                </div>
                <div class="paragraph" para="449">
                    <span class="paranum">449</span>
                    <div class="gatha"> ‘‘අහං මනුස්සෙසු මනුස්සභූතා, අගාරිනී සබ්බකුලස්ස ඉස්සරා;</div>
                    <div class="gathalast">සන්තෙසු පරිගුහාමි, මා ච කිඤ්චි ඉතො අදං.</div>
                </div>
                <div class="paragraph" para="450">
                    <span class="paranum">450</span>
                    <div class="gatha"> ‘‘මුසාවාදෙන ඡාදෙමි, ‘නත්ථි එතං මම ගෙහෙ;</div>
                    <div class="gathalast">සචෙ සන්තං නිගුහාමි, ගූථො මෙ හොතු භොජනං’.</div>
                </div>
                <div class="paragraph" para="451">
                    <span class="paranum">451</span>
                    <div class="gatha"> ‘‘තස්ස කම්මස්ස විපාකෙන, මුසාවාදස්ස චූභයං;</div>
                    <div class="gathalast">සුගන්ධං සාලිනො භත්තං, ගූථං මෙ පරිවත්තති.</div>
                </div>
                <div class="paragraph" para="452">
                    <span class="paranum">452</span>
                    <div class="gatha"> ‘‘අවඤ්ඣානි ච කම්මානි, න හි කම්මං විනස්සති;</div>
                    <div class="gathalast">දුග්ගන්ධං කිමිනං 
                        <span class="note">(කිමිජං (සී.))</span> මීළං, භුඤ්ජාමි ච පිවාමි චා’’ති.
                    </div>
                </div>
            </div>
            <div class="centre ct_sutta ending">භුසපෙතවත්ථු චතුත්ථං.</div>
        </div>
        <div class="subhead ct_sutta" node-id="43125">
            <span class="subhead ct_sutta">5. කුමාරපෙතවත්ථු</span>
            <div class="subhead-contents">
                <div class="paragraph" para="453">
                    <span class="paranum">453</span>
                    <div class="gatha"> අච්ඡෙරරූපං සුගතස්ස ඤාණං, සත්ථා යථා පුග්ගලං බ්‍යාකාසි;</div>
                    <div class="gathalast">උස්සන්නපුඤ්ඤාපි භවන්ති හෙකෙ, පරිත්තපුඤ්ඤාපි භවන්ති හෙකෙ.</div>
                </div>
                <div class="paragraph" para="454">
                    <span class="paranum">454</span>
                    <div class="gatha"> අයං 
                        <pb ed="P" n="0.0056"/> කුමාරො සීවථිකාය ඡඩ්ඩිතො, අඞ්ගුට්ඨස්නෙහෙන 
                        <pb ed="T" n="0.0214"/> යාපෙති රත්තිං;
                    </div>
                    <div class="gathalast">න යක්ඛභූතා න සරීසපා 
                        <span class="note">(සිරිංසපා (සී. ස්‍යා. පී.))</span> වා, විහෙඨයෙය්‍යුං කතපුඤ්ඤං කුමාරං.
                    </div>
                </div>
                <div class="paragraph" para="455">
                    <span class="paranum">455</span>
                    <div class="gatha"> සුනඛාපිමස්ස පලිහිංසු පාදෙ, ධඞ්කා සිඞ්ගාලා 
                        <span class="note">(සිගාලා (සී. ස්‍යා. පී.))</span> පරිවත්තයන්ති;
                    </div>
                    <div class="gathalast">ගබ්භාසයං පක්ඛිගණා හරන්ති, කාකා පන අක්ඛිමලං හරන්ති.</div>
                </div>
                <div class="paragraph" para="456">
                    <span class="paranum">456</span>
                    <div class="gatha"> නයිමස්ස 
                        <pb ed="M" n="0.0174"/>
                        <span class="note">(න ඉමස්ස (ස්‍යා.), නිමස්ස (ක.))</span> රක්ඛං විදහිංසු කෙචි, න ඔසධං සාසපධූපනං වා;
                    </div>
                    <div class="gathalast">නක්ඛත්තයොගම්පි න අග්ගහෙසුං 
                        <span class="note">(න උග්ගහෙසුං (ක.))</span>, න සබ්බධඤ්ඤානිපි ආකිරිංසු.
                    </div>
                </div>
                <div class="paragraph" para="457">
                    <span class="paranum">457</span>
                    <div class="gatha"> එතාදිසං උත්තමකිච්ඡපත්තං, රත්තාභතං සීවථිකාය ඡඩ්ඩිතං;</div>
                    <div class="gathalast">නොනීතපිණ්ඩංව පවෙධමානං, සසංසයං ජීවිතසාවසෙසං.</div>
                </div>
                <div class="paragraph" para="458">
                    <span class="paranum">458</span>
                    <div class="gatha"> තමද්දසා 
                        <pb ed="V" n="0.0131"/> දෙවමනුස්සපූජිතො, දිස්වා ච තං බ්‍යාකරි භූරිපඤ්ඤො;
                    </div>
                    <div class="gatha">‘‘අයං කුමාරො නගරස්සිමස්ස, අග්ගකුලිකො භවිස්සති භොගතො ච’’ 
                        <span class="note">(භොගවා ච (ස්‍යා. ක.))</span>.
                    </div>
                </div>
                <div class="paragraph" para="459">
                    <span class="paranum">459</span>
                    <div class="gatha"> ‘‘කිස්ස 
                        <pb ed="T" n="0.0215"/>
                        <span class="note">(කිං’ස (?))</span> වතං කිං පන බ්‍රහ්මචරියං, කිස්ස සුචිණ්ණස්ස අයං විපාකො;
                    </div>
                    <div class="gathalast">එතාදිසං බ්‍යසනං පාපුණිත්වා, තං තාදිසං පච්චනුභොස්සතිද්ධි’’න්ති.</div>
                </div>
                <div class="paragraph" para="460">
                    <span class="paranum">460</span>
                    <div class="gatha"> බුද්ධපමුඛස්ස භික්ඛුසඞ්ඝස්ස, පූජං අකාසි ජනතා උළාරං;</div>
                    <div class="gathalast">තත්‍රස්ස චිත්තස්සහු අඤ්ඤථත්තං, වාචං අභාසි ඵරුසං අසබ්භං.</div>
                </div>
                <div class="paragraph" para="461">
                    <span class="paranum">461</span>
                    <div class="gatha"> සො තං විතක්කං පවිනොදයිත්වා, පීතිං පසාදං පටිලද්ධා පච්ඡා;</div>
                    <div class="gathalast">තථාගතං ජෙතවනෙ වසන්තං, යාගුයා උපට්ඨාසි සත්තරත්තං.</div>
                </div>
                <div class="paragraph" para="462">
                    <span class="paranum">462</span>
                    <div class="gatha"> තස්ස 
                        <span class="note">(තං’ස (?))</span> වතං තං පන බ්‍රහ්මචරියං, තස්ස සුචිණ්ණස්ස අයං විපාකො;
                    </div>
                    <div class="gathalast">එතාදිසං බ්‍යසනං පාපුණිත්වා, තං තාදිසං පච්චනුභොස්සතිද්ධිං.</div>
                </div>
                <div class="paragraph" para="463">
                    <span class="paranum">463</span>
                    <div class="gatha"> ඨත්වාන 
                        <pb ed="M" n="0.0175"/> සො වස්සසතං ඉධෙව, සබ්බෙහි කාමෙහි සමඞ්ගිභූතො;
                    </div>
                    <div class="gathalast">කායස්ස භෙදා අභිසම්පරායං, සහබ්‍යතං ගච්ඡති වාසවස්සාති.</div>
                </div>
            </div>
            <div class="centre ct_sutta ending">කුමාරපෙතවත්ථු පඤ්චමං.</div>
        </div>
        <div class="subhead ct_sutta" node-id="43126">
            <span class="subhead ct_sutta">6. සෙරිණීපෙතවත්ථු</span>
            <div class="subhead-contents">
                <div class="paragraph" para="464">
                    <span class="paranum">464</span>
                    <div class="gatha"> ‘‘නග්ගා 
                        <pb ed="T" n="0.0216"/>
                        <pb ed="P" n="0.0057"/> දුබ්බණ්ණරූපාසි, කිසා ධමනිසන්ථතා;
                    </div>
                    <div class="gathalast">උප්ඵාසුලිකෙ කිසිකෙ, කා නු ත්වං ඉධ තිට්ඨසී’’ති.</div>
                </div>
                <div class="paragraph" para="465">
                    <span class="paranum">465</span>
                    <div class="gatha"> ‘‘අහං භදන්තෙ පෙතීම්හි, දුග්ගතා යමලොකිකා;</div>
                    <div class="gathalast">පාපකම්මං කරිත්වාන, පෙතලොකං ඉතො ගතා’’ති.</div>
                </div>
                <div class="paragraph" para="466">
                    <span class="paranum">466</span>
                    <div class="gatha"> ‘‘කිං නු කායෙන වාචාය, මනසා කුක්කටං කතං;</div>
                    <div class="gathalast">කිස්ස කම්මවිපාකෙන, පෙතලොකං ඉතො ගතා’’ති.</div>
                </div>
                <div class="paragraph" para="467">
                    <span class="paranum">467</span>
                    <div class="gatha"> ‘‘අනාවටෙසු තිත්ථෙසු, විචිනිං අඩ්ඪමාසකං;</div>
                    <div class="gathalast">සන්තෙසු දෙය්‍යධම්මෙසු, දීපං නාකාසිමත්තනො.</div>
                </div>
                <div class="paragraph" para="468">
                    <span class="paranum">468</span>
                    <div class="gatha"> ‘‘නදිං උපෙමි තසිතා, රිත්තකා පරිවත්තති;</div>
                    <div class="gathalast">ඡායං උපෙමි උණ්හෙසු, ආතපො පරිවත්තති.</div>
                </div>
                <div class="paragraph" para="469">
                    <span class="paranum">469</span>
                    <div class="gatha"> ‘‘අග්ගිවණ්ණො ච මෙ වාතො, ඩහන්තො උපවායති;</div>
                    <div class="gathalast">එතඤ්ච භන්තෙ අරහාමි, අඤ්ඤඤ්ච පාපකං තතො.</div>
                </div>
                <div class="paragraph" para="470">
                    <span class="paranum">470</span>
                    <div class="gatha"> ‘‘ගන්ත්වාන 
                        <pb ed="V" n="0.0132"/>
                        <pb ed="P" n="0.0058"/> හත්ථිනිං පුරං, වජ්ජෙසි මය්හ මාතරං;
                    </div>
                    <div class="gatha">‘ධීතා ච තෙ මයා දිට්ඨා, දුග්ගතා යමලොකිකා;</div>
                    <div class="gathalast">පාපකම්මං කරිත්වාන, පෙතලොකං ඉතො ගතා’.</div>
                </div>
                <div class="paragraph" para="471">
                    <span class="paranum">471</span>
                    <div class="gatha"> ‘‘අත්ථි මෙ එත්ථ නික්ඛිත්තං, අනක්ඛාතඤ්ච තං මයා;</div>
                    <div class="gathalast">චත්තාරිසතසහස්සානි, පල්ලඞ්කස්ස ච හෙට්ඨතො.</div>
                </div>
                <div class="paragraph" para="472">
                    <span class="paranum">472</span>
                    <div class="gatha"> ‘‘තතො මෙ දානං දදතු, තස්සා ච හොතු ජීවිකා;</div>
                    <div class="gatha">දානං දත්වා ච මෙ මාතා, දක්ඛිණං අනුදිච්ඡතු 
                        <span class="note">(අනුදිස්සතු (සී. පී.), අන්වාදිස්සතු (ස්‍යා.))</span>;
                    </div>
                    <div class="gathalast">තදාහං 
                        <pb ed="T" n="0.0217"/> සුඛිතා හෙස්සං, සබ්බකාමසමිද්ධිනී’’ති.
                    </div>
                </div>
                <div class="paragraph" para="473">
                    <span class="paranum">473</span>
                    <div class="gatha"> ‘‘සාධූ’’ති 
                        <pb ed="M" n="0.0176"/> සො පටිස්සුත්වා, ගන්ත්වාන හත්ථිනිං පුරං;
                    </div>
                    <div class="bodytext">අවොච තස්සා මාතරං -</div>
                    <div class="gathalast">‘ධීතා ච තෙ මයා දිට්ඨා, දුග්ගතා යමලොකිකා;</div>
                    <div class="gathalast">පාපකම්මං කරිත්වාන, පෙතලොකං ඉතො ගතා’.</div>
                </div>
                <div class="paragraph" para="474">
                    <span class="paranum">474</span>
                    <div class="gatha"> ‘‘සා මං තත්ථ සමාදපෙසි, ( ) 
                        <span class="note">((ගන්ත්වාන හත්ථිනිං පුරං) (ස්‍යා. ක.))</span> වජ්ජෙසි මය්හ මාතරං;
                    </div>
                    <div class="gatha">‘ධීතා ච තෙ මයා දිට්ඨා, දුග්ගතා යමලොකිකා;</div>
                    <div class="gathalast">පාපකම්මං කරිත්වාන, පෙතලොකං ඉතො ගතා’.</div>
                </div>
                <div class="paragraph" para="475">
                    <span class="paranum">475</span>
                    <div class="gatha"> ‘‘අත්ථි ච මෙ එත්ථ නික්ඛිත්තං, අනක්ඛාතඤ්ච තං මයා;</div>
                    <div class="gathalast">චත්තාරිසතසහස්සානි, පල්ලඞ්කස්ස ච හෙට්ඨතො.</div>
                </div>
                <div class="paragraph" para="476">
                    <span class="paranum">476</span>
                    <div class="gatha"> ‘‘තතො මෙ දානං දදතු, තස්සා ච හොතු ජීවිකා;</div>
                    <div class="gatha">දානං දත්වා ච මෙ මාතා, දක්ඛිණං අනුදිච්ඡතු ( ) 
                        <span class="note">((තතො තුවං දානං දෙහි, තස්සා දක්ඛිණමාදිසී) (ක.))</span>;
                    </div>
                    <div class="gatha">‘තදා සා සුඛිතා හෙස්සං, සබ්බකාමසමිද්ධිනී’’’ති.</div>
                </div>
                <div class="paragraph" para="477">
                    <span class="paranum">477</span>
                    <div class="gatha"> තතො හි සා දානමදා, තස්සා දක්ඛිණමාදිසී;</div>
                    <div class="gathalast">පෙතී ච සුඛිතා ආසි, තස්සා චාසි සුජීවිකාති.</div>
                </div>
            </div>
            <div class="centre ct_sutta ending">සෙරිණීපෙතවත්ථු ඡට්ඨං.</div>
        </div>
        <div class="subhead ct_sutta" node-id="43127">
            <span class="subhead ct_sutta">7. මිගලුද්දකපෙතවත්ථු</span>
            <div class="subhead-contents">
                <div class="paragraph" para="478">
                    <span class="paranum">478</span>
                    <div class="gatha"> ‘‘නරනාරිපුරක්ඛතො 
                        <pb ed="P" n="0.0059"/> යුවා, රජනීයෙහි කාමගුණෙහි 
                        <span class="note">(කාමෙහි (ක.))</span> සොභසි;
                    </div>
                    <div class="gathalast">දිවසං අනුභොසි කාරණං, කිමකාසි පුරිමාය ජාතියා’’ති.</div>
                </div>
                <div class="paragraph" para="479">
                    <span class="paranum">479</span>
                    <div class="gatha"> ‘‘අහං 
                        <pb ed="V" n="0.0133"/> රාජගහෙ රම්මෙ, රමණීයෙ ගිරිබ්බජෙ;
                    </div>
                    <div class="gathalast">මිගලුද්දො 
                        <pb ed="T" n="0.0218"/> පුරෙ ආසිං, ලොහිතපාණි දාරුණො.
                    </div>
                </div>
                <div class="paragraph" para="480">
                    <span class="paranum">480</span>
                    <div class="gatha"> ‘‘අවිරොධකරෙසු පාණිසු, පුථුසත්තෙසු පදුට්ඨමානසො;</div>
                    <div class="gathalast">විචරිං අතිදාරුණො සදා 
                        <span class="note">(තදා (සී.))</span>, පරහිංසාය රතො අසඤ්ඤතො.
                    </div>
                </div>
                <div class="paragraph" para="481">
                    <span class="paranum">481</span>
                    <div class="gatha"> ‘‘තස්ස 
                        <pb ed="M" n="0.0177"/> මෙ සහායො සුහදයො 
                        <span class="note">(සුහදො (සී.))</span>, සද්ධො ආසි උපාසකො;
                    </div>
                    <div class="gathalast">සොපි 
                        <span class="note">(සො හි (ස්‍යා.))</span> මං අනුකම්පන්තො, නිවාරෙසි පුනප්පුනං.
                    </div>
                </div>
                <div class="paragraph" para="482">
                    <span class="paranum">482</span>
                    <div class="gatha"> ‘‘‘මාකාසි පාපකං කම්මං, මා තාත දුග්ගතිං අගා;</div>
                    <div class="gathalast">සචෙ ඉච්ඡසි පෙච්ච සුඛං, විරම පාණවධා අසංයමා’.</div>
                </div>
                <div class="paragraph" para="483">
                    <span class="paranum">483</span>
                    <div class="gatha"> ‘‘තස්සාහං වචනං සුත්වා, සුඛකාමස්ස හිතානුකම්පිනො;</div>
                    <div class="gathalast">නාකාසිං සකලානුසාසනිං, චිරපාපාභිරතො අබුද්ධිමා.</div>
                </div>
                <div class="paragraph" para="484">
                    <span class="paranum">484</span>
                    <div class="gatha"> ‘‘සො මං පුන භූරිසුමෙධසො, අනුකම්පාය සංයමෙ නිවෙසයි;</div>
                    <div class="gatha">‘සචෙ දිවා හනසි පාණිනො, අථ තෙ රත්තිං භවතු සංයමො’.</div>
                </div>
                <div class="paragraph" para="485">
                    <span class="paranum">485</span>
                    <div class="gatha"> ‘‘ස්වාහං 
                        <pb ed="P" n="0.0060"/> දිවා හනිත්වා පාණිනො, විරතො රත්තිමහොසි සඤ්ඤතො;
                    </div>
                    <div class="gathalast">රත්තාහං පරිචාරෙමි, දිවා ඛජ්ජාමි දුග්ගතො.</div>
                </div>
                <div class="paragraph" para="486">
                    <span class="paranum">486</span>
                    <div class="gatha"> ‘‘තස්ස කම්මස්ස කුසලස්ස, අනුභොමි රත්තිං අමානුසිං;</div>
                    <div class="gathalast">දිවා පටිහතාව 
                        <span class="note">(පටිහතා ච (ක.))</span> කුක්කුරා, උපධාවන්ති සමන්තා ඛාදිතුං.
                    </div>
                </div>
                <div class="paragraph" para="487">
                    <span class="paranum">487</span>
                    <div class="gatha"> ‘‘යෙ ච තෙ සතතානුයොගිනො, ධුවං පයුත්තා සුගතස්ස සාසනෙ;</div>
                    <div class="gathalast">මඤ්ඤාමි තෙ අමතමෙව කෙවලං, අධිගච්ඡන්ති පදං අසඞ්ඛත’’න්ති.</div>
                </div>
            </div>
            <div class="centre ct_sutta ending">මිගලුද්දකපෙතවත්ථු සත්තමං.</div>
        </div>
        <div class="subhead ct_sutta" node-id="43128">
            <span class="subhead ct_sutta">8. දුතියමිගලුද්දකපෙතවත්ථු</span>
            <div class="subhead-contents">
                <div class="paragraph" para="488">
                    <span class="paranum">488</span>
                    <div class="gatha"> ‘‘කූටාගාරෙ 
                        <pb ed="T" n="0.0219"/> ච පාසාදෙ, පල්ලඞ්කෙ ගොනකත්ථතෙ;
                    </div>
                    <div class="gathalast">පඤ්චඞ්ගිකෙන තුරියෙන, රමසි සුප්පවාදිතෙ.</div>
                </div>
                <div class="paragraph" para="489">
                    <span class="paranum">489</span>
                    <div class="gatha"> ‘‘තතො 
                        <pb ed="M" n="0.0178"/> රත්‍යා විවසානෙ 
                        <span class="note">(ව්‍යවසානෙ (සී.))</span>, සූරියුග්ගමනං පති;
                    </div>
                    <div class="gathalast">අපවිද්ධො සුසානස්මිං, බහුදුක්ඛං නිගච්ඡසි.</div>
                </div>
                <div class="paragraph" para="490">
                    <span class="paranum">490</span>
                    <div class="gatha"> ‘‘කිං 
                        <pb ed="P" n="0.0061"/> නු කායෙන වාචාය, මනසා දුක්කටං කතං;
                    </div>
                    <div class="gathalast">කිස්ස කම්මවිපාකෙන, ඉදං දුක්ඛං නිගච්ඡසි’’.</div>
                </div>
                <div class="paragraph" para="491">
                    <span class="paranum">491</span>
                    <div class="gatha"> ‘‘අහං 
                        <pb ed="V" n="0.0134"/> රාජගහෙ රම්මෙ, රමණීයෙ ගිරිබ්බජෙ;
                    </div>
                    <div class="gathalast">මිගලුද්දො පුරෙ ආසිං, ලුද්දො චාසිමසඤ්ඤතො.</div>
                </div>
                <div class="paragraph" para="492">
                    <span class="paranum">492</span>
                    <div class="gatha"> ‘‘තස්ස මෙ සහායො සුහදයො, සද්ධො ආසි උපාසකො;</div>
                    <div class="gatha">තස්ස කුලුපකො භික්ඛු, ආසි ගොතමසාවකො;</div>
                    <div class="gathalast">සොපි මං අනුකම්පන්තො, නිවාරෙසි පුනප්පුනං.</div>
                </div>
                <div class="paragraph" para="493">
                    <span class="paranum">493</span>
                    <div class="gatha"> ‘‘‘මාකාසි පාපකං කම්මං, මා තාත දුග්ගතිං අගා;</div>
                    <div class="gathalast">සචෙ ඉච්ඡසි පෙච්ච සුඛං, විරම පාණවධා අසංයමා’.</div>
                </div>
                <div class="paragraph" para="494">
                    <span class="paranum">494</span>
                    <div class="gatha"> ‘‘තස්සාහං වචනං සුත්වා, සුඛකාමස්ස හිතානුකම්පිනො;</div>
                    <div class="gathalast">නාකාසිං සකලානුසාසනිං, චිරපාපාභිරතො අබුද්ධිමා.</div>
                </div>
                <div class="paragraph" para="495">
                    <span class="paranum">495</span>
                    <div class="gatha"> ‘‘සො මං පුන භූරිසුමෙධසො, අනුකම්පාය සංයමෙ නිවෙසයි;</div>
                    <div class="gatha">‘සචෙ දිවා හනසි පාණිනො, අථ තෙ රත්තිං භවතු සංයමො’.</div>
                </div>
                <div class="paragraph" para="496">
                    <span class="paranum">496</span>
                    <div class="gatha"> ‘‘ස්වාහං දිවා හනිත්වා පාණිනො, විරතො රත්තිමහොසි සඤ්ඤතො;</div>
                    <div class="gathalast">රත්තාහං පරිචාරෙමි, දිවා ඛජ්ජාමි දුග්ගතො.</div>
                </div>
                <div class="paragraph" para="497">
                    <span class="paranum">497</span>
                    <div class="gatha"> ‘‘තස්ස 
                        <pb ed="T" n="0.0220"/> කම්මස්ස කුසලස්ස, අනුභොමි රත්තිං අමානුසිං;
                    </div>
                    <div class="gathalast">දිවා පටිහතාව කුක්කුරා, උපධාවන්ති සමන්තා ඛාදිතුං.</div>
                </div>
                <div class="paragraph" para="498">
                    <span class="paranum">498</span>
                    <div class="gatha"> ‘‘යෙ ච තෙ සතතානුයොගිනො, ධුවං පයුත්තා 
                        <span class="note">(ධුවයුත්තා (සී.))</span> සුගතස්ස සාසනෙ;
                    </div>
                    <div class="gathalast">මඤ්ඤාමි තෙ අමතමෙව කෙවලං, අධිගච්ඡන්ති පදං අසඞ්ඛත’’න්ති.</div>
                </div>
            </div>
            <div class="centre ct_sutta ending">දුතියමිගලුද්දකපෙතවත්ථු අට්ඨමං.</div>
        </div>
        <div class="subhead ct_sutta" node-id="43129">
            <span class="subhead ct_sutta">9. කූටවිනිච්ඡයිකපෙතවත්ථු</span>
            <div class="subhead-contents">
                <div class="paragraph" para="499">
                    <span class="paranum">499</span>
                    <div class="gatha"> ‘‘මාලී 
                        <pb ed="M" n="0.0179"/>
                        <pb ed="P" n="0.0062"/> කිරිටී කායූරී 
                        <span class="note">(කෙයූරී (සී.))</span>, ගත්තා තෙ චන්දනුස්සදා;
                    </div>
                    <div class="gathalast">පසන්නමුඛවණ්ණොසි, සූරියවණ්ණොව සොභසි.</div>
                </div>
                <div class="paragraph" para="500">
                    <span class="paranum">500</span>
                    <div class="gatha"> ‘‘අමානුසා පාරිසජ්ජා, යෙ තෙමෙ පරිචාරකා;</div>
                    <div class="gatha">දස කඤ්ඤාසහස්සානි, යා තෙමා පරිචාරිකා;</div>
                    <div class="gathalast">තා 
                        <span class="note">(කා (ක.))</span> කම්බුකායූරධරා, කඤ්චනාවෙළභූසිතා.
                    </div>
                </div>
                <div class="paragraph" para="501">
                    <span class="paranum">501</span>
                    <div class="gatha"> ‘‘මහානුභාවොසි තුවං, ලොමහංසනරූපවා;</div>
                    <div class="gathalast">පිට්ඨිමංසානි අත්තනො, සාමං උක්කච්ච 
                        <span class="note">(උක්කඩ්ඪ (සී.))</span> ඛාදසි.
                    </div>
                </div>
                <div class="paragraph" para="502">
                    <span class="paranum">502</span>
                    <div class="gatha"> ‘‘කිං 
                        <pb ed="V" n="0.0135"/> නු කායෙන වාචාය, මනසා දුක්කුටං කතං;
                    </div>
                    <div class="gatha">කිස්ස කම්මවිපාකෙන, පිට්ඨිමංසානි අත්තනො;</div>
                    <div class="gathalast">සාමං උක්කච්ච ඛාදසී’’ති.</div>
                </div>
                <div class="paragraph" para="503">
                    <span class="paranum">503</span>
                    <div class="gatha"> ‘‘අත්තනොහං අනත්ථාය, ජීවලොකෙ අචාරිසං;</div>
                    <div class="gathalast">පෙසුඤ්ඤමුසාවාදෙන, නිකතිවඤ්චනාය ච.</div>
                </div>
                <div class="paragraph" para="504">
                    <span class="paranum">504</span>
                    <div class="gatha"> ‘‘තත්ථාහං පරිසං ගන්ත්වා, සච්චකාලෙ උපට්ඨිතෙ;</div>
                    <div class="gathalast">අත්ථං 
                        <pb ed="T" n="0.0221"/> ධම්මං නිරාකත්වා 
                        <span class="note">(නිරංකත්වා (ක.) නි + ආ + කර + ත්වා = නිරාකත්වා)</span>, අධම්මමනුවත්තිසං.
                    </div>
                </div>
                <div class="paragraph" para="505">
                    <span class="paranum">505</span>
                    <div class="gatha"> ‘‘එවං සො ඛාදතත්තානං, යො හොති පිට්ඨිමංසිකො;</div>
                    <div class="gathalast">යථාහං අජ්ජ ඛාදාමි, පිට්ඨිමංසානි අත්තනො.</div>
                </div>
                <div class="paragraph" para="506">
                    <span class="paranum">506</span>
                    <div class="gatha"> ‘‘තයිදං තයා නාරද සාමං දිට්ඨං, අනුකම්පකා යෙ කුසලා වදෙය්‍යුං;</div>
                    <div class="gathalast">මා පෙසුණං මා ච මුසා අභාණි, මා ඛොසි පිට්ඨිමංසිකො තුව’’න්ති.</div>
                </div>
            </div>
            <div class="centre ct_sutta ending">කූටවිනිච්ඡයිකපෙතවත්ථු නවමං.</div>
        </div>
        <div class="subhead ct_sutta" node-id="431210">
            <span class="subhead ct_sutta">10. ධාතුවිවණ්ණපෙතවත්ථු</span>
            <div class="subhead-contents">
                <div class="paragraph" para="507">
                    <span class="paranum">507</span>
                    <div class="gatha"> ‘‘අන්තලික්ඛස්මිං 
                        <pb ed="P" n="0.0063"/> තිට්ඨන්තො, දුග්ගන්ධො පූති වායසි;
                    </div>
                    <div class="gathalast">මුඛඤ්ච තෙ කිමයො පූතිගන්ධං, ඛාදන්ති කිං කම්මමකාසි පුබ්බෙ.</div>
                </div>
                <div class="paragraph" para="508">
                    <span class="paranum">508</span>
                    <div class="gatha"> ‘‘තතො 
                        <pb ed="M" n="0.0180"/> සත්ථං ගහෙත්වාන, ඔක්කන්තන්ති පුනප්පුනං;
                    </div>
                    <div class="gathalast">ඛාරෙන පරිප්ඵොසිත්වා, ඔක්කන්තන්ති පුනප්පුනං.</div>
                </div>
                <div class="paragraph" para="509">
                    <span class="paranum">509</span>
                    <div class="gatha"> ‘‘කිං නු කායෙන වාචාය, මනසා දුක්කටං කතං;</div>
                    <div class="gathalast">කිස්ස කම්මවිපාකෙන, ඉදං දුක්ඛං නිගච්ඡසී’’ති.</div>
                </div>
                <div class="paragraph" para="510">
                    <span class="paranum">510</span>
                    <div class="gatha"> ‘‘අහං රාජගහෙ රම්මෙ, රමණීයෙ ගිරිබ්බජෙ;</div>
                    <div class="gathalast">ඉස්සරො ධනධඤ්ඤස්ස, සුපහූතස්ස මාරිස.</div>
                </div>
                <div class="paragraph" para="511">
                    <span class="paranum">511</span>
                    <div class="gatha"> ‘‘තස්සායං මෙ භරියා ච, ධීතා ච සුණිසා ච මෙ;</div>
                    <div class="gatha">තා මාලං උප්පලඤ්චාපි, පච්චග්ඝඤ්ච විලෙපනං;</div>
                    <div class="gathalast">ථූපං හරන්තියො වාරෙසිං, තං පාපං පකතං මයා.</div>
                </div>
                <div class="paragraph" para="512">
                    <span class="paranum">512</span>
                    <div class="gatha"> ‘‘ඡළාසීතිසහස්සානි 
                        <pb ed="T" n="0.0222"/>, මයං පච්චත්තවෙදනා;
                    </div>
                    <div class="gathalast">ථූපපූජං විවණ්ණෙත්වා, පච්චාම නිරයෙ භුසං.</div>
                </div>
                <div class="paragraph" para="513">
                    <span class="paranum">513</span>
                    <div class="gatha"> ‘‘යෙ 
                        <pb ed="V" n="0.0136"/> ච ඛො ථූපපූජාය, වත්තන්තෙ අරහතො මහෙ;
                    </div>
                    <div class="gathalast">ආදීනවං පකාසෙන්ති, විවෙචයෙථ 
                        <span class="note">(විවෙචයථ (සී.))</span> නෙ තතො.
                    </div>
                </div>
                <div class="paragraph" para="514">
                    <span class="paranum">514</span>
                    <div class="gatha"> ‘‘ඉමා ච පස්ස ආයන්තියො, මාලධාරී අලඞ්කතා;</div>
                    <div class="gathalast">මාලාවිපාකංනුභොන්තියො 
                        <span class="note">(අනුභවන්ති (සී. පී.))</span>, සමිද්ධා ච තා 
                        <span class="note">(සමිද්ධා තා (සී. ස්‍යා.))</span> යසස්සිනියො.
                    </div>
                </div>
                <div class="paragraph" para="515">
                    <span class="paranum">515</span>
                    <div class="gatha"> ‘‘තඤ්ච දිස්වාන අච්ඡෙරං, අබ්භුතං ලොමහංසනං;</div>
                    <div class="gathalast">නමො කරොන්ති සප්පඤ්ඤා, වන්දන්ති තං මහාමුනිං.</div>
                </div>
                <div class="paragraph" para="516">
                    <span class="paranum">516</span>
                    <div class="gatha"> ‘‘සොහං 
                        <pb ed="P" n="0.0064"/> නූන ඉතො ගන්ත්වා, යොනිං ලද්ධාන මානුසිං;
                    </div>
                    <div class="gathalast">ථූපපූජං කරිස්සාමි, අප්පමත්තො පුනප්පුන’’න්ති.</div>
                </div>
            </div>
        </div>
    </div>
    <div class="centre ct_vagga ending">ධාතුවිවණ්ණපෙතවත්ථු දසමං. චූළවග්ගො තතියො නිට්ඨිතො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">අභිජ්ජමානො කුණ්ඩියො 
            <span class="note">(කොණ්ඩඤ්ඤො (සබ්බත්ථ))</span>, රථකාරී භුසෙන ච;
        </div>
        <div class="ct_vagga gatha">කුමාරො ගණිකා චෙව, ද්වෙ ලුද්දා පිට්ඨිපූජනා;</div>
        <div class="gathalast ct_vagga">වග්ගො තෙන පවුච්චතීති.</div>
    </div>
</div>