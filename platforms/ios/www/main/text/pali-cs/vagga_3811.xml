<div class="chapter ct_vagga" node-id="38110">
    <span class="chapter ct_vagga">2. අප්පමාදවග්ගො</span>
    <div class="chapter-contents">
        <div class="paragraph" para="21">
            <span class="paranum">21</span>
            <div class="gatha"> අප්පමාදො 
                <pb ed="V" n="0.0016"/>
                <pb ed="P" n="0.0004"/>
                <pb ed="T" n="0.0018"/> අමතපදං 
                <span class="note">(අමතං පදං (ක.))</span>, පමාදො මච්චුනො පදං;
            </div>
            <div class="gathalast">අප්පමත්තා න මීයන්ති, යෙ පමත්තා යථා මතා.</div>
        </div>
        <div class="paragraph" para="22">
            <span class="paranum">22</span>
            <div class="gatha"> එවං 
                <span class="note">(එතං (සී. ස්‍යා. කං. පී.))</span> විසෙසතො ඤත්වා, අප්පමාදම්හි පණ්ඩිතා;
            </div>
            <div class="gathalast">අප්පමාදෙ පමොදන්ති, අරියානං ගොචරෙ රතා.</div>
        </div>
        <div class="paragraph" para="23">
            <span class="paranum">23</span>
            <div class="gatha"> තෙ ඣායිනො සාතතිකා, නිච්චං දළ්හපරක්කමා;</div>
            <div class="gathalast">ඵුසන්ති ධීරා නිබ්බානං, යොගක්ඛෙමං අනුත්තරං.</div>
        </div>
        <div class="paragraph" para="24">
            <span class="paranum">24</span>
            <div class="gatha"> උට්ඨානවතො සතීමතො 
                <span class="note">(සතිමතො (සී. ස්‍යා. ක.))</span>, සුචිකම්මස්ස නිසම්මකාරිනො;
            </div>
            <div class="gathalast">සඤ්ඤතස්ස ධම්මජීවිනො, අප්පමත්තස්ස 
                <span class="note">(අපමත්තස්ස (?))</span> යසොභිවඩ්ඪති.
            </div>
        </div>
        <div class="paragraph" para="25">
            <span class="paranum">25</span>
            <div class="gatha"> උට්ඨානෙනප්පමාදෙන 
                <pb ed="M" n="0.0017"/>, සංයමෙන දමෙන ච;
            </div>
            <div class="gathalast">දීපං කයිරාථ මෙධාවී, යං ඔඝො නාභිකීරති.</div>
        </div>
        <div class="paragraph" para="26">
            <span class="paranum">26</span>
            <div class="gatha"> පමාදමනුයුඤ්ජන්ති, බාලා දුම්මෙධිනො ජනා;</div>
            <div class="gathalast">අප්පමාදඤ්ච මෙධාවී, ධනං සෙට්ඨංව රක්ඛති.</div>
        </div>
        <div class="paragraph" para="27">
            <span class="paranum">27</span>
            <div class="gatha"> මා පමාදමනුයුඤ්ජෙථ, මා කාමරතිසන්ථවං 
                <span class="note">(සන්ධවං (ක))</span>;
            </div>
            <div class="gathalast">අප්පමත්තො හි ඣායන්තො, පප්පොති විපුලං සුඛං.</div>
        </div>
        <div class="paragraph" para="28">
            <span class="paranum">28</span>
            <div class="gatha"> පමාදං අප්පමාදෙන, යදා නුදති පණ්ඩිතො;</div>
            <div class="gatha">පඤ්ඤාපාසාදමාරුය්හ, අසොකො සොකිනිං පජං;</div>
            <div class="gathalast">පබ්බතට්ඨොව භූමට්ඨෙ 
                <span class="note">(භුම්මට්ඨෙ (සී. ස්‍යා.))</span>, ධීරො බාලෙ අවෙක්ඛති.
            </div>
        </div>
        <div class="paragraph" para="29">
            <span class="paranum">29</span>
            <div class="gatha"> අප්පමත්තො 
                <pb ed="V" n="0.0017"/>
                <pb ed="P" n="0.0005"/> පමත්තෙසු, සුත්තෙසු බහුජාගරො;
            </div>
            <div class="gathalast">අබලස්සංව 
                <pb ed="T" n="0.0019"/> සීඝස්සො, හිත්වා යාති සුමෙධසො.
            </div>
        </div>
        <div class="paragraph" para="30">
            <span class="paranum">30</span>
            <div class="gatha"> අප්පමාදෙන මඝවා, දෙවානං සෙට්ඨතං ගතො;</div>
            <div class="gathalast">අප්පමාදං පසංසන්ති, පමාදො ගරහිතො සදා.</div>
        </div>
        <div class="paragraph" para="31">
            <span class="paranum">31</span>
            <div class="gatha"> අප්පමාදරතො භික්ඛු, පමාදෙ භයදස්සි වා;</div>
            <div class="gathalast">සංයොජනං අණුං ථූලං, ඩහං අග්ගීව ගච්ඡති.</div>
        </div>
        <div class="paragraph" para="32">
            <span class="paranum">32</span>
            <div class="gatha"> අප්පමාදරතො භික්ඛු, පමාදෙ භයදස්සි වා;</div>
            <div class="gathalast">අභබ්බො පරිහානාය, නිබ්බානස්සෙව සන්තිකෙ.</div>
        </div>
    </div>
    <div class="centre ct_vagga ending">අප්පමාදවග්ගො දුතියො නිට්ඨිතො.</div>
</div>