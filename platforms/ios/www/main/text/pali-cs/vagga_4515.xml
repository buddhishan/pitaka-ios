<div class="chapter ct_nipatha" node-id="45150">
    <span class="chapter ct_nipatha">6. ඡක්කනිපාතො</span>
    <div class="chapter-contents">
        <div class="subhead ct_sutta" node-id="45151">
            <span class="subhead ct_sutta">1. පඤ්චසතමත්තාථෙරීගාථා</span>
            <div class="subhead-contents">
                <div class="paragraph" para="127">
                    <span class="paranum">127</span>
                    <div class="gatha"> ‘‘යස්ස 
                        <pb ed="M" n="0.0394"/> මග්ගං න ජානාසි, ආගතස්ස ගතස්ස වා;
                    </div>
                    <div class="gathalast">තං 
                        <pb ed="T" n="0.0460"/> කුතො චාගතං සත්තං 
                        <span class="note">(සන්තං (සී.), පුත්තං (ස්‍යා.))</span>, ‘මම පුත්තො’ති රොදසි.
                    </div>
                </div>
                <div class="paragraph" para="128">
                    <span class="paranum">128</span>
                    <div class="gatha"> ‘‘මග්ගඤ්ච ඛොස්ස 
                        <span class="note">(ඛො’ථ (ස්‍යා. ක.))</span> ජානාසි, ආගතස්ස ගතස්ස වා;
                    </div>
                    <div class="gathalast">න නං සමනුසොචෙසි, එවංධම්මා හි පාණිනො.</div>
                </div>
                <div class="paragraph" para="129">
                    <span class="paranum">129</span>
                    <div class="gatha"> ‘‘අයාචිතො තතාගච්ඡි, නානුඤ්ඤාතො 
                        <span class="note">(අනනුඤ්ඤාතො (සී. ස්‍යා.))</span> ඉතො ගතො;
                    </div>
                    <div class="gatha">කුතොචි නූන ආගන්ත්වා, වසිත්වා කතිපාහකං;</div>
                    <div class="gathalast">ඉතොපි අඤ්ඤෙන ගතො, තතොපඤ්ඤෙන ගච්ඡති.</div>
                </div>
                <div class="paragraph" para="130">
                    <span class="paranum">130</span>
                    <div class="gatha"> ‘‘පෙතො මනුස්සරූපෙන, සංසරන්තො ගමිස්සති;</div>
                    <div class="gathalast">යථාගතො තථා ගතො, කා තත්ථ පරිදෙවනා’’.</div>
                </div>
                <div class="paragraph" para="131">
                    <span class="paranum">131</span>
                    <div class="gatha"> ‘‘අබ්බහී 
                        <span class="note">(අබ්බුය්හං (ස්‍යා.))</span> වත මෙ සල්ලං, දුද්දසං හදයස්සිතං;
                    </div>
                    <div class="gathalast">යා මෙ සොකපරෙතාය, පුත්තසොකං බ්‍යපානුදි.</div>
                </div>
                <div class="paragraph" para="132">
                    <span class="paranum">132</span>
                    <div class="gatha"> ‘‘සාජ්ජ අබ්බූළ්හසල්ලාහං, නිච්ඡාතා පරිනිබ්බුතා;</div>
                    <div class="gathalast">බුද්ධං ධම්මඤ්ච සඞ්ඝඤ්ච, උපෙමි සරණං මුනිං’’.</div>
                    <div class="bodytext">ඉත්ථං සුදං පඤ්චසතමත්තා ථෙරී භික්ඛුනියො...පෙ.....</div>
                </div>
            </div>
        </div>
        <div class="subhead ct_sutta" node-id="45152">
            <span class="subhead ct_sutta">2. වාසෙට්ඨීථෙරීගාථා</span>
            <div class="subhead-contents">
                <div class="paragraph" para="133">
                    <span class="paranum">133</span>
                    <div class="gatha"> ‘‘පුත්තසොකෙනහං අට්ටා, ඛිත්තචිත්තා විසඤ්ඤිනී;</div>
                    <div class="gathalast">නග්ගා පකිණ්ණකෙසී ච, තෙන තෙන විචාරිහං.</div>
                </div>
                <div class="paragraph" para="134">
                    <span class="paranum">134</span>
                    <div class="gatha"> ‘‘වීථි 
                        <span class="note">(වසිං (සී.))</span> සඞ්කාරකූටෙසු, සුසානෙ රථියාසු ච;
                    </div>
                    <div class="gathalast">අචරිං තීණි වස්සානි, ඛුප්පිපාසාසමප්පිතා.</div>
                </div>
                <div class="paragraph" para="135">
                    <span class="paranum">135</span>
                    <div class="gatha"> ‘‘අථද්දසාසිං 
                        <pb ed="V" n="0.0321"/>
                        <pb ed="P" n="0.0137"/> සුගතං, නගරං මිථිලං පති 
                        <span class="note">(ගතං (ක.))</span>;
                    </div>
                    <div class="gathalast">අදන්තානං දමෙතාරං, සම්බුද්ධමකුතොභයං.</div>
                </div>
                <div class="paragraph" para="136">
                    <span class="paranum">136</span>
                    <div class="gatha"> ‘‘සචිත්තං 
                        <pb ed="T" n="0.0461"/> පටිලද්ධාන, වන්දිත්වාන උපාවිසිං;
                    </div>
                    <div class="gathalast">සො මෙ ධම්මමදෙසෙසි, අනුකම්පාය ගොතමො.</div>
                </div>
                <div class="paragraph" para="137">
                    <span class="paranum">137</span>
                    <div class="gatha"> ‘‘තස්ස 
                        <pb ed="M" n="0.0395"/> ධම්මං සුණිත්වාන, පබ්බජිං අනගාරියං;
                    </div>
                    <div class="gathalast">යුඤ්ජන්තී සත්ථුවචනෙ, සච්ඡාකාසිං පදං සිවං.</div>
                </div>
                <div class="paragraph" para="138">
                    <span class="paranum">138</span>
                    <div class="gatha"> ‘‘සබ්බෙ සොකා සමුච්ඡින්නා, පහීනා එතදන්තිකා;</div>
                    <div class="gathalast">පරිඤ්ඤාතා හි මෙ වත්ථූ, යතො සොකාන සම්භවො’’ති.</div>
                </div>
            </div>
            <div class="centre ct_sutta ending">... වාසෙට්ඨී ථෙරී....</div>
        </div>
        <div class="subhead ct_sutta" node-id="45153">
            <span class="subhead ct_sutta">3. ඛෙමාථෙරීගාථා</span>
            <div class="subhead-contents">
                <div class="paragraph" para="139">
                    <span class="paranum">139</span>
                    <div class="gatha"> ‘‘දහරා ත්වං රූපවතී, අහම්පි දහරො යුවා;</div>
                    <div class="gathalast">පඤ්චඞ්ගිකෙන තුරියෙන 
                        <span class="note">(තූරෙන (ක.))</span>, එහි ඛෙමෙ රමාමසෙ’’.
                    </div>
                </div>
                <div class="paragraph" para="140">
                    <span class="paranum">140</span>
                    <div class="gatha"> ‘‘ඉමිනා පූතිකායෙන, ආතුරෙන පභඞ්ගුනා;</div>
                    <div class="gathalast">අට්ටියාමි හරායාමි, කාමතණ්හා සමූහතා.</div>
                </div>
                <div class="paragraph" para="141">
                    <span class="paranum">141</span>
                    <div class="gatha"> ‘‘සත්තිසූලූපමා කාමා, ඛන්ධාසං අධිකුට්ටනා;</div>
                    <div class="gathalast">යං ‘ත්වං කාමරතිං’ බ්‍රූසි, ‘අරතී’ දානි සා මම.</div>
                </div>
                <div class="paragraph" para="142">
                    <span class="paranum">142</span>
                    <div class="gatha"> ‘‘සබ්බත්ථ විහතා නන්දී, තමොඛන්ධො පදාලිතො;</div>
                    <div class="gathalast">එවං ජානාහි පාපිම, නිහතො ත්වමසි අන්තක.</div>
                </div>
                <div class="paragraph" para="143">
                    <span class="paranum">143</span>
                    <div class="gatha"> ‘‘නක්ඛත්තානි නමස්සන්තා, අග්ගිං පරිචරං වනෙ;</div>
                    <div class="gathalast">යථාභුච්චමජානන්තා, බාලා සුද්ධිමමඤ්ඤථ.</div>
                </div>
                <div class="paragraph" para="144">
                    <span class="paranum">144</span>
                    <div class="gatha"> ‘‘අහඤ්ච ඛො නමස්සන්තී, සම්බුද්ධං පුරිසුත්තමං;</div>
                    <div class="gathalast">පමුත්තා 
                        <span class="note">(පරිමුත්තා (සී. ස්‍යා.))</span> සබ්බදුක්ඛෙහි, සත්ථුසාසනකාරිකා’’ති.
                    </div>
                </div>
            </div>
            <div class="centre ct_sutta ending">... ඛෙමා ථෙරී....</div>
        </div>
        <div class="subhead ct_sutta" node-id="45154">
            <span class="subhead ct_sutta">4. සුජාතාථෙරීගාථා</span>
            <div class="subhead-contents">
                <div class="paragraph" para="145">
                    <span class="paranum">145</span>
                    <div class="gatha"> ‘‘අලඞ්කතා 
                        <pb ed="T" n="0.0462"/> සුවසනා, මාලිනී චන්දනොක්ඛිතා;
                    </div>
                    <div class="gathalast">සබ්බාභරණසඤ්ඡන්නා, දාසීගණපුරක්ඛතා.</div>
                </div>
                <div class="paragraph" para="146">
                    <span class="paranum">146</span>
                    <div class="gatha"> ‘‘අන්නං 
                        <pb ed="V" n="0.0322"/> පානඤ්ච ආදාය, ඛජ්ජං භොජ්ජං අනප්පකං;
                    </div>
                    <div class="gathalast">ගෙහතො නික්ඛමිත්වාන, උය්‍යානමභිහාරයිං.</div>
                </div>
                <div class="paragraph" para="147">
                    <span class="paranum">147</span>
                    <div class="gatha"> ‘‘තත්ථ 
                        <pb ed="P" n="0.0138"/> රමිත්වා කීළිත්වා, ආගච්ඡන්තී සකං ඝරං;
                    </div>
                    <div class="gathalast">විහාරං දට්ඨුං පාවිසිං, සාකෙතෙ අඤ්ජනං වනං.</div>
                </div>
                <div class="paragraph" para="148">
                    <span class="paranum">148</span>
                    <div class="gatha"> ‘‘දිස්වාන 
                        <pb ed="M" n="0.0396"/> ලොකපජ්ජොතං, වන්දිත්වාන උපාවිසිං;
                    </div>
                    <div class="gathalast">සො මෙ ධම්මමදෙසෙසි, අනුකම්පාය චක්ඛුමා.</div>
                </div>
                <div class="paragraph" para="149">
                    <span class="paranum">149</span>
                    <div class="gatha"> ‘‘සුත්වා ච ඛො මහෙසිස්ස, සච්චං සම්පටිවිජ්ඣහං;</div>
                    <div class="gathalast">තත්ථෙව විරජං ධම්මං, ඵුසයිං අමතං පදං.</div>
                </div>
                <div class="paragraph" para="150">
                    <span class="paranum">150</span>
                    <div class="gatha"> ‘‘තතො විඤ්ඤාතසද්ධම්මා, පබ්බජිං අනගාරියං;</div>
                    <div class="gathalast">තිස්සො විජ්ජා අනුප්පත්තා, අමොඝං බුද්ධසාසන’’න්ති.</div>
                </div>
            </div>
            <div class="centre ct_sutta ending">... සුජාතා ථෙරී....</div>
        </div>
        <div class="subhead ct_sutta" node-id="45155">
            <span class="subhead ct_sutta">5. අනොපමාථෙරීගාථා</span>
            <div class="subhead-contents">
                <div class="paragraph" para="151">
                    <span class="paranum">151</span>
                    <div class="gatha"> ‘‘උච්චෙ කුලෙ අහං ජාතා, බහුවිත්තෙ මහද්ධනෙ;</div>
                    <div class="gathalast">වණ්ණරූපෙන සම්පන්නා, ධීතා මජ්ඣස්ස 
                        <span class="note">(මෙඝස්ස (සී.), මෙඝිස්ස (ස්‍යා.))</span> අත්‍රජා.
                    </div>
                </div>
                <div class="paragraph" para="152">
                    <span class="paranum">152</span>
                    <div class="gatha"> ‘‘පත්ථිතා රාජපුත්තෙහි, සෙට්ඨිපුත්තෙහි ගිජ්ඣිතා 
                        <span class="note">(සෙට්ඨිපුත්තෙහි භිජ්ඣිතා (සී.))</span>;
                    </div>
                    <div class="gathalast">පිතු මෙ පෙසයී දූතං, දෙථ මය්හං අනොපමං.</div>
                </div>
                <div class="paragraph" para="153">
                    <span class="paranum">153</span>
                    <div class="gatha"> ‘‘යත්තකං තුලිතා එසා, තුය්හං ධීතා අනොපමා;</div>
                    <div class="gathalast">තතො අට්ඨගුණං දස්සං, හිරඤ්ඤං රතනානි ච.</div>
                </div>
                <div class="paragraph" para="154">
                    <span class="paranum">154</span>
                    <div class="gatha"> ‘‘සාහං 
                        <pb ed="T" n="0.0463"/> දිස්වාන සම්බුද්ධං, ලොකජෙට්ඨං අනුත්තරං;
                    </div>
                    <div class="gathalast">තස්ස පාදානි වන්දිත්වා, එකමන්තං උපාවිසිං.</div>
                </div>
                <div class="paragraph" para="155">
                    <span class="paranum">155</span>
                    <div class="gatha"> ‘‘සො මෙ ධම්මමදෙසෙසි, අනුකම්පාය ගොතමො;</div>
                    <div class="gathalast">නිසින්නා ආසනෙ තස්මිං, ඵුසයිං තතියං ඵලං.</div>
                </div>
                <div class="paragraph" para="156">
                    <span class="paranum">156</span>
                    <div class="gatha"> ‘‘තතො කෙසානි ඡෙත්වාන, පබ්බජිං අනගාරියං;</div>
                    <div class="gathalast">අජ්ජ මෙ සත්තමී රත්ති, යතො තණ්හා විසොසිතා’’ති.</div>
                </div>
            </div>
            <div class="centre ct_sutta ending">... අනොපමා ථෙරී....</div>
        </div>
        <div class="subhead ct_sutta" node-id="45156">
            <span class="subhead ct_sutta">6. මහාපජාපතිගොතමීථෙරීගාථා</span>
            <div class="subhead-contents">
                <div class="paragraph" para="157">
                    <span class="paranum">157</span>
                    <div class="gatha"> ‘‘බුද්ධ 
                        <pb ed="V" n="0.0323"/> වීර නමො ත්‍යත්ථු, සබ්බසත්තානමුත්තම;
                    </div>
                    <div class="gathalast">යො මං දුක්ඛා පමොචෙසි, අඤ්ඤඤ්ච බහුකං ජනං.</div>
                </div>
                <div class="paragraph" para="158">
                    <span class="paranum">158</span>
                    <div class="gatha"> ‘‘සබ්බදුක්ඛං පරිඤ්ඤාතං, හෙතුතණ්හා විසොසිතා;</div>
                    <div class="gathalast">භාවිතො අට්ඨඞ්ගිකො 
                        <span class="note">(අරියට්ඨඞ්ගිකො (සී. ක.), භාවිතට්ඨඞ්ගිකො (ස්‍යා.))</span> මග්ගො, නිරොධො ඵුසිතො මයා.
                    </div>
                </div>
                <div class="paragraph" para="159">
                    <span class="paranum">159</span>
                    <div class="gatha"> ‘‘මාතා 
                        <pb ed="M" n="0.0397"/>
                        <pb ed="P" n="0.0139"/> පුත්තො පිතා භාතා, අය්‍යකා ච පුරෙ අහුං;
                    </div>
                    <div class="gathalast">යථාභුච්චමජානන්තී, සංසරිංහං අනිබ්බිසං.</div>
                </div>
                <div class="paragraph" para="160">
                    <span class="paranum">160</span>
                    <div class="gatha"> ‘‘දිට්ඨො හි මෙ සො භගවා, අන්තිමොයං සමුස්සයො;</div>
                    <div class="gathalast">වික්ඛීණො ජාතිසංසාරො, නත්ථි දානි පුනබ්භවො.</div>
                </div>
                <div class="paragraph" para="161">
                    <span class="paranum">161</span>
                    <div class="gatha"> ‘‘ආරද්ධවීරියෙ පහිතත්තෙ, නිච්චං දළ්හපරක්කමෙ;</div>
                    <div class="gathalast">සමග්ගෙ සාවකෙ පස්සෙ, එසා බුද්ධාන වන්දනා.</div>
                </div>
                <div class="paragraph" para="162">
                    <span class="paranum">162</span>
                    <div class="gatha"> ‘‘බහූනං 
                        <span class="note">(බහුන්නං (සී. ස්‍යා.))</span> වත අත්ථාය, මායා ජනයි ගොතමං;
                    </div>
                    <div class="gathalast">බ්‍යාධිමරණතුන්නානං, දුක්ඛක්ඛන්ධං බ්‍යපානුදී’’ති.</div>
                </div>
            </div>
            <div class="centre ct_sutta ending">... මහාපජාපතිගොතමී ථෙරී....</div>
        </div>
        <div class="subhead ct_sutta" node-id="45157">
            <span class="subhead ct_sutta">7. ගුත්තාථෙරීගාථා</span>
            <div class="subhead-contents">
                <div class="paragraph" para="163">
                    <span class="paranum">163</span>
                    <div class="gatha"> ‘‘ගුත්තෙ 
                        <pb ed="T" n="0.0464"/> යදත්ථං පබ්බජ්ජා, හිත්වා පුත්තං වසුං පියං;
                    </div>
                    <div class="gathalast">තමෙව අනුබ්‍රූහෙහි, මා චිත්තස්ස වසං ගමි.</div>
                </div>
                <div class="paragraph" para="164">
                    <span class="paranum">164</span>
                    <div class="gatha"> ‘‘චිත්තෙන වඤ්චිතා සත්තා, මාරස්ස විසයෙ රතා;</div>
                    <div class="gathalast">අනෙකජාතිසංසාරං, සන්ධාවන්ති අවිද්දසූ.</div>
                </div>
                <div class="paragraph" para="165">
                    <span class="paranum">165</span>
                    <div class="gatha"> ‘‘කාමච්ඡන්දඤ්ච බ්‍යාපාදං, සක්කායදිට්ඨිමෙව ච;</div>
                    <div class="gathalast">සීලබ්බතපරාමාසං, විචිකිච්ඡඤ්ච පඤ්චමං.</div>
                </div>
                <div class="paragraph" para="166">
                    <span class="paranum">166</span>
                    <div class="gatha"> ‘‘සංයොජනානි එතානි, පජහිත්වාන භික්ඛුනී;</div>
                    <div class="gathalast">ඔරම්භාගමනීයානි, නයිදං පුනරෙහිසි.</div>
                </div>
                <div class="paragraph" para="167">
                    <span class="paranum">167</span>
                    <div class="gatha"> ‘‘රාගං මානං අවිජ්ජඤ්ච, උද්ධච්චඤ්ච විවජ්ජිය;</div>
                    <div class="gathalast">සංයොජනානි ඡෙත්වාන, දුක්ඛස්සන්තං කරිස්සසි.</div>
                </div>
                <div class="paragraph" para="168">
                    <span class="paranum">168</span>
                    <div class="gatha"> ‘‘ඛෙපෙත්වා 
                        <pb ed="V" n="0.0324"/> ජාතිසංසාරං, පරිඤ්ඤාය පුනබ්භවං;
                    </div>
                    <div class="gathalast">දිට්ඨෙව ධම්මෙ නිච්ඡාතා, උපසන්තා චරිස්සතී’’ති.</div>
                </div>
            </div>
            <div class="centre ct_sutta ending">... ගුත්තා ථෙරී....</div>
        </div>
        <div class="subhead ct_sutta" node-id="45158">
            <span class="subhead ct_sutta">8. විජයාථෙරීගාථා</span>
            <div class="subhead-contents">
                <div class="paragraph" para="169">
                    <span class="paranum">169</span>
                    <div class="gatha"> ‘‘චතුක්ඛත්තුං පඤ්චක්ඛත්තුං, විහාරා උපනික්ඛමිං;</div>
                    <div class="gathalast">අලද්ධා චෙතසො සන්තිං, චිත්තෙ අවසවත්තිනී.</div>
                </div>
                <div class="paragraph" para="170">
                    <span class="paranum">170</span>
                    <div class="gatha"> ‘‘භික්ඛුනිං 
                        <pb ed="M" n="0.0398"/> උපසඞ්කම්ම, සක්කච්චං පරිපුච්ඡහං;
                    </div>
                    <div class="gathalast">සා මෙ ධම්මමදෙසෙසි, ධාතුආයතනානි ච.</div>
                </div>
                <div class="paragraph" para="171">
                    <span class="paranum">171</span>
                    <div class="gatha"> ‘‘චත්තාරි 
                        <pb ed="P" n="0.0140"/> අරියසච්චානි, ඉන්ද්‍රියානි බලානි ච;
                    </div>
                    <div class="gathalast">බොජ්ඣඞ්ගට්ඨඞ්ගිකං මග්ගං, උත්තමත්ථස්ස පත්තියා.</div>
                </div>
                <div class="paragraph" para="172">
                    <span class="paranum">172</span>
                    <div class="gatha"> ‘‘තස්සාහං 
                        <pb ed="T" n="0.0465"/> වචනං සුත්වා, කරොන්තී අනුසාසනිං;
                    </div>
                    <div class="gathalast">රත්තියා පුරිමෙ යාමෙ, පුබ්බජාතිමනුස්සරිං.</div>
                </div>
                <div class="paragraph" para="173">
                    <span class="paranum">173</span>
                    <div class="gatha"> ‘‘රත්තියා මජ්ඣිමෙ යාමෙ, දිබ්බචක්ඛුං විසොධයිං;</div>
                    <div class="gathalast">රත්තියා පච්ඡිමෙ යාමෙ, තමොඛන්ධං පදාලයිං.</div>
                </div>
                <div class="paragraph" para="174">
                    <span class="paranum">174</span>
                    <div class="gatha"> ‘‘පීතිසුඛෙන ච කායං, ඵරිත්වා විහරිං තදා;</div>
                    <div class="gathalast">සත්තමියා පාදෙ පසාරෙසිං, තමොඛන්ධං පදාලියා’’ති.</div>
                </div>
            </div>
            <div class="centre ct_sutta ending">... විජයා ථෙරී....</div>
        </div>
    </div>
    <div class="centre ct_nipatha ending">ඡක්කනිපාතො නිට්ඨිතො.</div>
</div>