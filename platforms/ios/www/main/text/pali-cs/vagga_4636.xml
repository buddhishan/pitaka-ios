<div class="chapter ct_vagga" node-id="46360">
    <span class="chapter ct_vagga">27. පදුමුක්ඛිපවග්ගො</span>
    <div class="chapter-contents">
        <div class="subhead ct_sutta" node-id="46361">
            <span class="subhead ct_sutta">1. ආකාසුක්ඛිපියත්ථෙරඅපදානං</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ‘‘සුවණ්ණවණ්ණං 
                        <pb ed="M" n="1.0260"/>
                        <pb ed="V" n="1.0244"/> සිද්ධත්ථං, ගච්ඡන්තං අන්තරාපණෙ;
                    </div>
                    <div class="gathalast">ජලජග්ගෙ දුවෙ ගය්හ, උපාගච්ඡිං නරාසභං.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> ‘‘එකඤ්ච පුප්ඵං පාදෙසු, බුද්ධසෙට්ඨස්ස නික්ඛිපිං;</div>
                    <div class="gathalast">එකඤ්ච පුප්ඵං පග්ගය්හ, ආකාසෙ උක්ඛිපිං අහං.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> ‘‘චතුන්නවුතිතො කප්පෙ, යං පුප්ඵමභිරොපයිං;</div>
                    <div class="gathalast">දුග්ගතිං නාභිජානාමි, පුප්ඵදානස්සිදං ඵලං.</div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ‘‘ඉතො ඡත්තිංසකප්පම්හි, එකො ආසිං මහීපති;</div>
                    <div class="gathalast">අන්තලික්ඛකරො නාම, චක්කවත්තී මහබ්බලො.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> ‘‘පටිසම්භිදා චතස්සො, විමොක්ඛාපි ච අට්ඨිමෙ;</div>
                    <div class="gathalast">ඡළභිඤ්ඤා සච්ඡිකතා, කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා ආකාසුක්ඛිපියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">ආකාසුක්ඛිපියත්ථෙරස්සාපදානං පඨමං.</div>
        </div>
        <div class="subhead ct_sutta" node-id="46362">
            <span class="subhead ct_sutta">2. තෙලමක්ඛියත්ථෙරඅපදානං</span>
            <div class="subhead-contents">
                <div class="paragraph" para="6">
                    <span class="paranum">6</span>
                    <div class="gatha"> ‘‘සිද්ධත්ථම්හි 
                        <pb ed="T" n="1.0349"/> භගවති, නිබ්බුතම්හි නරාසභෙ;
                    </div>
                    <div class="gathalast">බොධියා වෙදිකායාහං, තෙලං මක්ඛෙසි තාවදෙ.</div>
                </div>
                <div class="paragraph" para="7">
                    <span class="paranum">7</span>
                    <div class="gatha"> ‘‘චතුන්නවුතිතො 
                        <pb ed="P" n="1.0231"/> කප්පෙ, යං තෙලං මක්ඛයිං තදා;
                    </div>
                    <div class="gathalast">දුග්ගතිං නාභිජානාමි, මක්ඛනාය ඉදං ඵලං.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> ‘‘චතුවීසෙ ඉතො කප්පෙ, සුච්ඡවි නාම ඛත්තියො;</div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="9">
                    <span class="paranum">9</span>
                    <div class="gatha"> ‘‘පටිසම්භිදා 
                        <pb ed="V" n="1.0245"/> චතස්සො...පෙ.... කතං බුද්ධස්ස සාසනං’’.
                    </div>
                    <div class="bodytext">ඉත්ථං සුදං ආයස්මා තෙලමක්ඛියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">තෙලමක්ඛියත්ථෙරස්සාපදානං දුතියං.</div>
        </div>
        <div class="subhead ct_sutta" node-id="46363">
            <span class="subhead ct_sutta">3. අඩ්ඪචන්දියත්ථෙරඅපදානං</span>
            <div class="subhead-contents">
                <div class="paragraph" para="10">
                    <span class="paranum">10</span>
                    <div class="gatha"> ‘‘තිස්සස්ස 
                        <pb ed="M" n="1.0261"/> ඛො භගවතො, බොධියා පාදපුත්තමෙ;
                    </div>
                    <div class="gathalast">අඩ්ඪචන්දං මයා දින්නං, ධරණීරුහපාදපෙ.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ‘‘ද්වෙනවුතෙ ඉතො කප්පෙ, යං චන්ද 
                        <span class="note">(යං පුප්ඵ (ක.))</span> මභිරොපයිං;
                    </div>
                    <div class="gathalast">දුග්ගතිං නාභිජානාමි, බොධිපූජායිදං ඵලං.</div>
                </div>
                <div class="paragraph" para="12">
                    <span class="paranum">12</span>
                    <div class="gatha"> ‘‘පඤ්චවීසෙ 
                        <pb ed="T" n="1.0350"/> ඉතො කප්පෙ, දෙවලො නාම ඛත්තියො;
                    </div>
                    <div class="gathalast">සත්තරතනසම්පන්නො, චක්කවත්තී මහබ්බලො.</div>
                </div>
                <div class="paragraph" para="13">
                    <span class="paranum">13</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා අඩ්ඪචන්දියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">අඩ්ඪචන්දියත්ථෙරස්සාපදානං තතියං.</div>
        </div>
        <div class="subhead ct_sutta" node-id="46364">
            <span class="subhead ct_sutta">4. පදීපදායකත්ථෙරඅපදානං</span>
            <div class="subhead-contents">
                <div class="paragraph" para="14">
                    <span class="paranum">14</span>
                    <div class="gatha"> ‘‘දෙවභූතො අහං සන්තො, ඔරුය්හ පථවිං තදා;</div>
                    <div class="gathalast">පදීපෙ පඤ්ච පාදාසිං, පසන්නො සෙහි පාණිභි.</div>
                </div>
                <div class="paragraph" para="15">
                    <span class="paranum">15</span>
                    <div class="gatha"> ‘‘චතුන්නවුතිතො කප්පෙ, යං පදීපමදං තදා;</div>
                    <div class="gathalast">දුග්ගතිං නාභිජානාමි, දීපදානස්සිදං ඵලං.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> ‘‘පඤ්චපඤ්ඤාසකෙ කප්පෙ, එකො ආසිං මහීපති;</div>
                    <div class="gathalast">සමන්තචක්ඛුනාමෙන, චක්කවත්තී මහබ්බලො.</div>
                </div>
                <div class="paragraph" para="17">
                    <span class="paranum">17</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා පදීපදායකො 
                        <span class="note">(අපණ්ණදීපියො (සී. ක.))</span> ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">පදීපදායකත්ථෙරස්සාපදානං චතුත්ථං.</div>
        </div>
        <div class="subhead ct_sutta" node-id="46365">
            <span class="subhead ct_sutta">5. බිළාලිදායකත්ථෙරඅපදානං</span>
            <div class="subhead-contents">
                <div class="paragraph" para="18">
                    <span class="paranum">18</span>
                    <div class="gatha"> ‘‘හිමවන්තස්සාවිදූරෙ 
                        <pb ed="T" n="1.0351"/>
                        <pb ed="V" n="1.0246"/>
                        <pb ed="P" n="1.0232"/>, රොමසො නාම පබ්බතො;
                    </div>
                    <div class="gathalast">තම්හි පබ්බතපාදම්හි, සමණො භාවිතින්ද්‍රියො.</div>
                </div>
                <div class="paragraph" para="19">
                    <span class="paranum">19</span>
                    <div class="gatha"> ‘‘බිළාලියො 
                        <pb ed="M" n="1.0262"/> ගහෙත්වාන, සමණස්ස අදාසහං;
                    </div>
                    <div class="gathalast">අනුමොදි මහාවීරො, සයම්භූ අපරාජිතො.</div>
                </div>
                <div class="paragraph" para="20">
                    <span class="paranum">20</span>
                    <div class="gatha"> ‘‘බිළාලී තෙ මම දින්නා, විප්පසන්නෙන චෙතසා;</div>
                    <div class="gathalast">භවෙ නිබ්බත්තමානම්හි, ඵලං නිබ්බත්තතං තව.</div>
                </div>
                <div class="paragraph" para="21">
                    <span class="paranum">21</span>
                    <div class="gatha"> ‘‘චතුන්නවුතිතො කප්පෙ, යං බිළාලිමදාසහං;</div>
                    <div class="gathalast">දුග්ගතිං නාභිජානාමි, බිළාලියා ඉදං ඵලං.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා බිළාලිදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">බිළාලිදායකත්ථෙරස්සාපදානං පඤ්චමං.</div>
        </div>
        <div class="subhead ct_sutta" node-id="46366">
            <span class="subhead ct_sutta">6. මච්ඡදායකත්ථෙරඅපදානං</span>
            <div class="subhead-contents">
                <div class="paragraph" para="23">
                    <span class="paranum">23</span>
                    <div class="gatha"> ‘‘චන්දභාගානදීතීරෙ, උක්කුසො ආසහං තදා;</div>
                    <div class="gathalast">මහන්තං මච්ඡං පග්ගය්හ, සිද්ධත්ථමුනිනො අදං.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> ‘‘චතුන්නවුතිතො 
                        <pb ed="T" n="1.0352"/> කප්පෙ, යං මච්ඡමදදිං තදා;
                    </div>
                    <div class="gathalast">දුග්ගතිං නාභිජානාමි, මච්ඡදානස්සිදං ඵලං.</div>
                </div>
                <div class="paragraph" para="25">
                    <span class="paranum">25</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා මච්ඡදායකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">මච්ඡදායකත්ථෙරස්සාපදානං ඡට්ඨං.</div>
        </div>
        <div class="subhead ct_sutta" node-id="46367">
            <span class="subhead ct_sutta">7. ජවහංසකත්ථෙරඅපදානං</span>
            <div class="subhead-contents">
                <div class="paragraph" para="26">
                    <span class="paranum">26</span>
                    <div class="gatha"> ‘‘චන්දභාගානදීතීරෙ, ආසිං වනචරො තදා;</div>
                    <div class="gathalast">සිද්ධත්ථං අද්දසං බුද්ධං, ගච්ඡන්තං අනිලඤ්ජසෙ.</div>
                </div>
                <div class="paragraph" para="27">
                    <span class="paranum">27</span>
                    <div class="gatha"> ‘‘අඤ්ජලිං 
                        <pb ed="V" n="1.0247"/> පග්ගහෙත්වාන, උල්ලොකෙන්තො මහාමුනිං;
                    </div>
                    <div class="gathalast">සකං චිත්තං පසාදෙත්වා, අවන්දිං නායකං අහං.</div>
                </div>
                <div class="paragraph" para="28">
                    <span class="paranum">28</span>
                    <div class="gatha"> ‘‘චතුන්නවුතිතො 
                        <pb ed="M" n="1.0263"/>
                        <pb ed="P" n="1.0233"/> කප්පෙ, යමවන්දිං නරාසභං;
                    </div>
                    <div class="gathalast">දුග්ගතිං නාභිජානාමි, වන්දනාය ඉදං ඵලං.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා ජවහංසකො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">ජවහංසකත්ථෙරස්සාපදානං සත්තමං.</div>
        </div>
        <div class="subhead ct_sutta" node-id="46368">
            <span class="subhead ct_sutta">8. සළලපුප්ඵියත්ථෙරඅපදානං</span>
            <div class="subhead-contents">
                <div class="paragraph" para="30">
                    <span class="paranum">30</span>
                    <div class="gatha"> ‘‘චන්දභාගානදීතීරෙ 
                        <pb ed="T" n="1.0353"/>, අහොසිං කින්නරො තදා;
                    </div>
                    <div class="gathalast">විපස්සිං අද්දසං බුද්ධං, රංසිජාලසමාකුලං.</div>
                </div>
                <div class="paragraph" para="31">
                    <span class="paranum">31</span>
                    <div class="gatha"> ‘‘පසන්නචිත්තො සුමනො, පරමාය ච පීතියා;</div>
                    <div class="gathalast">පග්ගය්හ සළලං පුප්ඵං, විපස්සිං ඔකිරිං අහං.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> ‘‘එකනවුතිතො කප්පෙ, යං පුප්ඵමභිපූජයිං;</div>
                    <div class="gathalast">දුග්ගතිං නාභිජානාමි, බුද්ධපූජායිදං ඵලං.</div>
                </div>
                <div class="paragraph" para="33">
                    <span class="paranum">33</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා සළලපුප්ඵියො ථෙරො ඉමා ගාථායො අභාසිත්ථාති.</div>
                </div>
            </div>
            <div class="centre ct_sutta ending">සළලපුප්ඵියත්ථෙරස්සාපදානං අට්ඨමං.</div>
        </div>
        <div class="subhead ct_sutta" node-id="46369">
            <span class="subhead ct_sutta">9. උපාගතාසයත්ථෙරඅපදානං</span>
            <div class="subhead-contents">
                <div class="paragraph" para="34">
                    <span class="paranum">34</span>
                    <div class="gatha"> ‘‘හිමවන්තස්ස වෙමජ්ඣෙ, සරො ආසි සුනිම්මිතො;</div>
                    <div class="gathalast">තත්ථාහං රක්ඛසො ආසිං, හෙඨසීලො භයානකො.</div>
                </div>
                <div class="paragraph" para="35">
                    <span class="paranum">35</span>
                    <div class="gatha"> ‘‘අනුකම්පකො කාරුණිකො, විපස්සී ලොකනායකො;</div>
                    <div class="gathalast">මමුද්ධරිතුකාමො සො, ආගච්ඡි මම සන්තිකං.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> ‘‘උපාගතං 
                        <pb ed="T" n="1.0354"/> මහාවීරං, දෙවදෙවං නරාසභං;
                    </div>
                    <div class="gathalast">ආසයා අභිනික්ඛම්ම, අවන්දිං සත්ථුනො අහං.</div>
                </div>
                <div class="paragraph" para="37">
                    <span class="paranum">37</span>
                    <div class="gatha"> ‘‘එකනවුතිතො 
                        <pb ed="M" n="1.0264"/>
                        <pb ed="V" n="1.0248"/> කප්පෙ, යං වන්දිං පුරිසුත්තමං;
                    </div>
                    <div class="gathalast">දුග්ගතිං නාභිජානාමි, වන්දනාය ඉදං ඵලං.</div>
                </div>
                <div class="paragraph" para="38">
                    <span class="paranum">38</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං සුදං ආයස්මා උපාගතාසයො 
                        <span class="note">(උපාගතහාසනියො (ස්‍යා.), උපාගතාහාසනියො (ක.))</span> ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">උපාගතාසයත්ථෙරස්සාපදානං නවමං.</div>
        </div>
        <div class="subhead ct_sutta" node-id="463610">
            <span class="subhead ct_sutta">10. තරණියත්ථෙරඅපදානං</span>
            <div class="subhead-contents">
                <div class="paragraph" para="39">
                    <span class="paranum">39</span>
                    <div class="gatha"> ‘‘සුවණ්ණවණ්ණො 
                        <pb ed="P" n="1.0234"/> සම්බුද්ධො, විපස්සී දක්ඛිණාරහො;
                    </div>
                    <div class="gathalast">නදීතීරෙ ඨිතො සත්ථා, භික්ඛුසඞ්ඝපුරක්ඛතො.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> ‘‘නාවා න විජ්ජතෙ තත්ථ, සන්තාරණී මහණ්ණවෙ;</div>
                    <div class="gathalast">නදියා අභිනික්ඛම්ම, තාරෙසිං ලොකනායකං.</div>
                </div>
                <div class="paragraph" para="41">
                    <span class="paranum">41</span>
                    <div class="gatha"> ‘‘එකනවුතිතො කප්පෙ, යං තාරෙසිං නරුත්තමං;</div>
                    <div class="gathalast">දුග්ගතිං නාභිජානාමි, තරණාය ඉදං ඵලං.</div>
                </div>
                <div class="paragraph" para="42">
                    <span class="paranum">42</span>
                    <div class="gatha"> ‘‘පටිසම්භිදා චතස්සො...පෙ.... කතං බුද්ධස්ස සාසනං’’.</div>
                    <div class="bodytext">ඉත්ථං 
                        <pb ed="T" n="1.0355"/> සුදං ආයස්මා තරණියො ථෙරො ඉමා ගාථායො අභාසිත්ථාති.
                    </div>
                </div>
            </div>
            <div class="centre ct_sutta ending">තරණියත්ථෙරස්සාපදානං දසමං.</div>
        </div>
    </div>
    <div class="centre ct_vagga ending">පදුමුක්ඛිපවග්ගො සත්තවීසතිමො.</div>
    <div class="paragraph udana" para="udana">
        <div class="bodytext ct_vagga">තස්සුද්දානං -</div>
        <div class="ct_vagga gatha">උක්ඛිපී තෙලචන්දී ච, දීපදො ච බිළාලිදො;</div>
        <div class="ct_vagga gatha">මච්ඡො ජවො සළලදො, රක්ඛසො තරණො දස;</div>
        <div class="gathalast ct_vagga">ගාථායො චෙත්ථ සඞ්ඛාතා, තාලීසං චෙකමෙව චාති.</div>
    </div>
</div>