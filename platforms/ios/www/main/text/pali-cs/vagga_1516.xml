<div class="chapter ct_sutta" node-id="15160">
    <span class="chapter ct_sutta">7. ජාලියසුත්තං</span>
    <div class="chapter-contents">
        <div class="subhead ct_sutta_section" node-id="15161">
            <span class="subhead ct_sutta_section">ද්වෙපබ්බජිතවත්ථු</span>
            <div class="subhead-contents">
                <div class="paragraph" para="378">
                    <span class="paranum">378</span>
                    <div class="bodytext"> එවං 
                        <pb ed="M" n="1.0151"/>
                        <pb ed="V" n="1.0143"/>
                        <pb ed="P" n="1.0159"/>
                        <pb ed="T" n="1.0203"/> මෙ සුතං - එකං සමයං භගවා කොසම්බියං විහරති ඝොසිතාරාමෙ. තෙන ඛො පන සමයෙන ද්වෙ පබ්බජිතා - මුණ්ඩියො ච පරිබ්බාජකො ජාලියො ච දාරුපත්තිකන්තෙවාසී යෙන භගවා තෙනුපසඞ්කමිංසු; උපසඞ්කමිත්වා භගවතා සද්ධිං සම්මොදිංසු. සම්මොදනීයං කථං සාරණීයං වීතිසාරෙත්වා එකමන්තං අට්ඨංසු. එකමන්තං ඨිතා ඛො තෙ ද්වෙ පබ්බජිතා භගවන්තං එතදවොචුං - ‘‘කිං නු ඛො, ආවුසො ගොතම, තං ජීවං තං සරීරං, උදාහු අඤ්ඤං ජීවං අඤ්ඤං සරීර’’න්ති?
                    </div>
                </div>
                <div class="paragraph" para="379">
                    <span class="paranum">379</span>
                    <div class="bodytext"> ‘‘තෙන හාවුසො, සුණාථ සාධුකං මනසි කරොථ; භාසිස්සාමී’’ති. ‘‘එවමාවුසො’’ති ඛො තෙ ද්වෙ පබ්බජිතා භගවතො පච්චස්සොසුං. භගවා එතදවොච - ‘‘ඉධාවුසො, තථාගතො ලොකෙ උප්පජ්ජති අරහං, සම්මාසම්බුද්ධො...පෙ.... (යථා 190-212 අනුච්ඡෙදෙසු එවං විත්ථාරෙතබ්බං). එවං ඛො, ආවුසො, භික්ඛු සීලසම්පන්නො හොති...පෙ.... පඨමං ඣානං උපසම්පජ්ජ විහරති. යො ඛො, ආවුසො, භික්ඛු එවං ජානාති එවං පස්සති 
                        <pb ed="V" n="1.0144"/>, කල්ලං නු ඛො තස්සෙතං වචනාය - ‘තං ජීවං තං සරීර’න්ති වා ‘අඤ්ඤං ජීවං අඤ්ඤං සරීර’න්ති වාති. යො සො, ආවුසො, භික්ඛු එවං ජානාති එවං පස්සති, කල්ලං තස්සෙතං වචනාය - ‘තං ජීවං තං සරීර’න්ති වා ‘අඤ්ඤං ජීවං අඤ්ඤං සරීර’න්ති වාති. අහං ඛො පනෙතං, ආවුසො, එවං ජානාමි එවං පස්සාමි. අථ ච පනාහං න වදාමි - ‘තං ජීවං තං සරීර’න්ති වා ‘අඤ්ඤං ජීවං අඤ්ඤං සරීර’න්ති වා...පෙ.... දුතියං ඣානං...පෙ.... 
                        <pb ed="P" n="1.0160"/>
                        <pb ed="T" n="1.0204"/> තතියං ඣානං...පෙ.... චතුත්ථං ඣානං උපසම්පජ්ජ විහරති. යො ඛො, ආවුසො, භික්ඛු එවං ජානාති එවං පස්සති, කල්ලං නු ඛො තස්සෙතං වචනාය - ‘තං ජීවං තං සරීර’න්ති වා ‘අඤ්ඤං ජීවං අඤ්ඤං සරීර’න්ති වාති? යො සො, ආවුසො, භික්ඛු එවං ජානාති එවං පස්සති කල්ලං, තස්සෙතං වචනාය - ‘තං ජීවං තං සරීර’න්ති වා ‘අඤ්ඤං ජීවං අඤ්ඤං සරීර’න්ති වාති. අහං ඛො පනෙතං, ආවුසො, එවං ජානාමි එවං පස්සාමි. අථ ච පනාහං න වදාමි - ‘තං ජීවං තං සරීර’න්ති වා ‘අඤ්ඤං ජීවං අඤ්ඤං සරීර’න්ති වා...පෙ.... ඤාණදස්සනාය චිත්තං 
                        <pb ed="M" n="1.0152"/> අභිනීහරති අභිනින්නාමෙති...පෙ.... යො ඛො, ආවුසො, භික්ඛු එවං ජානාති එවං පස්සති, කල්ලං නු ඛො තස්සෙතං වචනාය - ‘තං ජීවං තං සරීර’න්ති වා ‘අඤ්ඤං ජීවං අඤ්ඤං සරීර’න්ති වාති. යො සො, ආවුසො, භික්ඛු එවං ජානාති එවං පස්සති කල්ලං තස්සෙතං වචනාය - ‘තං ජීවං තං සරීර’න්ති වා ‘අඤ්ඤං ජීවං අඤ්ඤං සරීර’න්ති වාති. අහං ඛො පනෙතං, ආවුසො, එවං ජානාමි එවං පස්සාමි. අථ ච පනාහං න වදාමි - ‘තං ජීවං තං සරීර’න්ති වා ‘අඤ්ඤං ජීවං අඤ්ඤං සරීර’න්ති වා...පෙ.....
                    </div>
                </div>
                <div class="paragraph" para="380">
                    <span class="paranum">380</span>
                    <div class="bodytext"> ...පෙ.... 
                        <pb ed="V" n="1.0145"/> නාපරං ඉත්ථත්තායාති පජානාති. යො ඛො, ආවුසො, භික්ඛු එවං ජානාති එවං පස්සති, කල්ලං නු ඛො තස්සෙතං වචනාය - ‘තං ජීවං තං සරීර’න්ති වා ‘අඤ්ඤං ජීවං අඤ්ඤං සරීර’න්ති වාති? යො සො, ආවුසො, භික්ඛු එවං ජානාති එවං පස්සති, න කල්ලං තස්සෙතං වචනාය - ‘තං ජීවං තං සරීර’න්ති වා ‘අඤ්ඤං ජීවං අඤ්ඤං සරීර’න්ති වාති. අහං ඛො පනෙතං, ආවුසො, එවං ජානාමි එවං පස්සාමි. අථ ච පනාහං න වදාමි - ‘තං ජීවං තං සරීර’න්ති වා ‘අඤ්ඤං ජීවං අඤ්ඤං සරීර’න්ති වා’’ති. ඉදමවොච භගවා. අත්තමනා තෙ ද්වෙ පබ්බජිතා භගවතො භාසිතං අභිනන්දුන්ති.
                    </div>
                </div>
            </div>
        </div>
    </div>
    <div class="centre ct_sutta ending">ජාලියසුත්තං නිට්ඨිතං සත්තමං.</div>
</div>