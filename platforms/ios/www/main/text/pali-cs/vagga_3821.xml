<div class="chapter ct_vagga" node-id="38210">
    <span class="chapter ct_vagga">12. අත්තවග්ගො</span>
    <div class="chapter-contents">
        <div class="paragraph" para="157">
            <span class="paranum">157</span>
            <div class="gatha"> අත්තානඤ්චෙ 
                <pb ed="V" n="0.0033"/> පියං ජඤ්ඤා, රක්ඛෙය්‍ය නං සුරක්ඛිතං;
            </div>
            <div class="gathalast">තිණ්ණං අඤ්ඤතරං යාමං, පටිජග්ගෙය්‍ය පණ්ඩිතො.</div>
        </div>
        <div class="paragraph" para="158">
            <span class="paranum">158</span>
            <div class="gatha"> අත්තානමෙව පඨමං, පතිරූපෙ නිවෙසයෙ;</div>
            <div class="gathalast">අථඤ්ඤමනුසාසෙය්‍ය, න කිලිස්සෙය්‍ය පණ්ඩිතො.</div>
        </div>
        <div class="paragraph" para="159">
            <span class="paranum">159</span>
            <div class="gatha"> අත්තානං 
                <pb ed="P" n="0.0024"/> චෙ තථා කයිරා, යථාඤ්ඤමනුසාසති;
            </div>
            <div class="gathalast">සුදන්තො වත දමෙථ, අත්තා හි කිර දුද්දමො.</div>
        </div>
        <div class="paragraph" para="160">
            <span class="paranum">160</span>
            <div class="gatha"> අත්තා හි අත්තනො නාථො, කො හි නාථො පරො සියා;</div>
            <div class="gathalast">අත්තනා හි සුදන්තෙන, නාථං ලභති දුල්ලභං.</div>
        </div>
        <div class="paragraph" para="161">
            <span class="paranum">161</span>
            <div class="gatha"> අත්තනා හි කතං පාපං, අත්තජං අත්තසම්භවං;</div>
            <div class="gathalast">අභිමත්ථති 
                <span class="note">(අභිමන්තති (සී. පී.))</span> දුම්මෙධං, වජිරං වස්මමයං 
                <span class="note">(වජිරංව’ම්හමයං (ස්‍යා. ක.))</span> මණිං.
            </div>
        </div>
        <div class="paragraph" para="162">
            <span class="paranum">162</span>
            <div class="gatha"> යස්ස 
                <pb ed="T" n="0.0037"/> අච්චන්තදුස්සීල්‍යං, මාලුවා සාලමිවොත්ථතං;
            </div>
            <div class="gathalast">කරොති සො තථත්තානං, යථා නං ඉච්ඡතී දිසො.</div>
        </div>
        <div class="paragraph" para="163">
            <span class="paranum">163</span>
            <div class="gatha"> සුකරානි 
                <pb ed="M" n="0.0038"/> අසාධූනි, අත්තනො අහිතානි ච;
            </div>
            <div class="gathalast">යං වෙ හිතඤ්ච සාධුඤ්ච, තං වෙ පරමදුක්කරං.</div>
        </div>
        <div class="paragraph" para="164">
            <span class="paranum">164</span>
            <div class="gatha"> යො සාසනං අරහතං, අරියානං ධම්මජීවිනං;</div>
            <div class="gatha">පටික්කොසති දුම්මෙධො, දිට්ඨිං නිස්සාය පාපිකං;</div>
            <div class="gathalast">ඵලානි කට්ඨකස්සෙව, අත්තඝාතාය 
                <span class="note">(අත්තඝඤ්ඤාය (සී. ස්‍යා. පී.))</span> ඵල්ලති.
            </div>
        </div>
        <div class="paragraph" para="165">
            <span class="paranum">165</span>
            <div class="gatha"> අත්තනා 
                <pb ed="V" n="0.0034"/> හි 
                <span class="note">(අත්තනාව (සී. ස්‍යා. පී.))</span> කතං පාපං, අත්තනා සංකිලිස්සති;
            </div>
            <div class="gatha">අත්තනා අකතං පාපං, අත්තනාව විසුජ්ඣති;</div>
            <div class="gathalast">සුද්ධී අසුද්ධි පච්චත්තං, නාඤ්ඤො අඤ්ඤං 
                <span class="note">(නාඤ්ඤමඤ්ඤො(සී.))</span> විසොධයෙ.
            </div>
        </div>
        <div class="paragraph" para="166">
            <span class="paranum">166</span>
            <div class="gatha"> අත්තදත්ථං 
                <pb ed="P" n="0.0025"/> පරත්ථෙන, බහුනාපි න හාපයෙ;
            </div>
            <div class="gathalast">අත්තදත්ථමභිඤ්ඤාය, සදත්ථපසුතො සියා.</div>
        </div>
    </div>
    <div class="centre ct_vagga ending">අත්තවග්ගො ද්වාදසමො නිට්ඨිතො.</div>
</div>