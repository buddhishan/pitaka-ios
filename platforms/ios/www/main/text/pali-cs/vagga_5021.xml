<div class="chapter ct_nipatha" node-id="50210">
    <span class="chapter ct_nipatha">12. ද්වාදසකනිපාතො</span>
    <div class="chapter-contents">
        <div class="subhead ct_sutta" node-id="50211">
            <span class="subhead ct_sutta">464. චූළකුණාලජාතකං (1)</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="gatha"> ලුද්ධානං 
                        <pb ed="T" n="1.0322"/>
                        <pb ed="V" n="1.0188"/>
                        <pb ed="M" n="1.0241"/>
                        <span class="note">(ඛුද්දානං (සී. ස්‍යා. පී.))</span> ලහුචිත්තානං, අකතඤ්ඤූන දුබ්භිනං;
                    </div>
                    <div class="gathalast">නාදෙවසත්තො පුරිසො, ථීනං සද්ධාතුමරහති.</div>
                </div>
                <div class="paragraph" para="2">
                    <span class="paranum">2</span>
                    <div class="gatha"> න තා පජානන්ති කතං න කිච්චං, න මාතරං පිතරං භාතරං වා;</div>
                    <div class="gathalast">අනරියා සමතික්කන්තධම්මා, සස්සෙව චිත්තස්ස වසං වජන්ති.</div>
                </div>
                <div class="paragraph" para="3">
                    <span class="paranum">3</span>
                    <div class="gatha"> චිරානුවුට්ඨම්පි 
                        <span class="note">(චිරානුවුත්ථම්පි (සී. පී.))</span> පියං මනාපං, අනුකම්පකං පාණසමම්පි භත්තුං 
                        <span class="note">(සන්තං (සී. ස්‍යා. පී.))</span>;
                    </div>
                    <div class="gathalast">ආවාසු කිච්චෙසු ච නං ජහන්ති, තස්මාහමිත්ථීනං න විස්සසාමි.</div>
                </div>
                <div class="paragraph" para="4">
                    <span class="paranum">4</span>
                    <div class="gatha"> ථීනඤ්හි චිත්තං යථා වානරස්ස, කන්නප්පකන්නං යථා රුක්ඛඡායා;</div>
                    <div class="gathalast">චලාචලං හදයමිත්ථියානං, චක්කස්ස නෙමි විය පරිවත්තති.</div>
                </div>
                <div class="paragraph" para="5">
                    <span class="paranum">5</span>
                    <div class="gatha"> යදා තා පස්සන්ති සමෙක්ඛමානා, ආදෙය්‍යරූපං පුරිසස්ස විත්තං;</div>
                    <div class="gathalast">සණ්හාහි වාචාහි නයන්ති මෙනං, කම්බොජකා 
                        <pb ed="T" n="1.0323"/> ජලජෙනෙව අස්සං.
                    </div>
                </div>
                <div class="paragraph" para="6">
                    <span class="paranum">6</span>
                    <div class="gatha"> යදා න පස්සන්ති සමෙක්ඛමානා, ආදෙය්‍යරූපං පුරිසස්ස විත්තං;</div>
                    <div class="gathalast">සමන්තතො නං පරිවජ්ජයන්ති, තිණ්ණො නදීපාරගතොව කුල්ලං.</div>
                </div>
                <div class="paragraph" para="7">
                    <span class="paranum">7</span>
                    <div class="gatha"> සිලෙසූපමා 
                        <pb ed="M" n="1.0242"/> සිඛිරිව සබ්බභක්ඛා, තික්ඛමායා නදීරිව සීඝසොතා;
                    </div>
                    <div class="gathalast">සෙවන්ති හෙතා පියමප්පියඤ්ච, නාවා යථා ඔරකූලං පරඤ්ච.</div>
                </div>
                <div class="paragraph" para="8">
                    <span class="paranum">8</span>
                    <div class="gatha"> න තා එකස්ස න ද්වින්නං, ආපණොව පසාරිතො;</div>
                    <div class="gathalast">යො තා මය්හන්ති මඤ්ඤෙය්‍ය, වාතං ජාලෙන බාධයෙ 
                        <span class="note">(බන්ධයෙ (ස්‍යා. ක.))</span>.
                    </div>
                </div>
                <div class="paragraph" para="9">
                    <span class="paranum">9</span>
                    <div class="gatha"> යථා නදී ච පන්ථො ච, පානාගාරං සභා පපා;</div>
                    <div class="gathalast">එවං ලොකිත්ථියො නාම, වෙලා තාසං න විජ්ජති 
                        <span class="note">(ඉමිස්සා ගාථාය පුබ්බද්ධාපරද්ධං විපරියායෙන දිස්සති (ක.))</span>.
                    </div>
                </div>
                <div class="paragraph" para="10">
                    <span class="paranum">10</span>
                    <div class="gatha"> ඝතාසනසමා එතා, කණ්හසප්පසිරූපමා;</div>
                    <div class="gathalast">ගාවො බහිතිණස්සෙව, ඔමසන්ති වරං වරං.</div>
                </div>
                <div class="paragraph" para="11">
                    <span class="paranum">11</span>
                    <div class="gatha"> ඝතාසනං කුඤ්ජරං කණ්හසප්පං, මුද්ධාභිසිත්තං පමදා ච සබ්බා;</div>
                    <div class="gathalast">එතෙ නරො නිච්චයතො 
                        <span class="note">(නිච්චයත්තො (සී. පී.))</span> භජෙථ, තෙසං හවෙ දුබ්බිදු සබ්බභාවො 
                        <span class="note">(සච්චභාවො (ස්‍යා.))</span>.
                    </div>
                </div>
                <div class="paragraph" para="12">
                    <span class="paranum">12</span>
                    <div class="gatha"> නච්චන්තවණ්ණා 
                        <pb ed="T" n="1.0324"/>
                        <pb ed="V" n="1.0189"/> න බහූනං කන්තා, න දක්ඛිණා පමදා සෙවිතබ්බා;
                    </div>
                    <div class="gathalast">න පරස්ස භරියා න ධනස්ස හෙතු, එතිත්ථියො පඤ්ච න සෙවිතබ්බාති.</div>
                </div>
            </div>
            <div class="centre ct_sutta ending">චූළකුණාලජාතකං පඨමං.</div>
        </div>
        <div class="subhead ct_sutta" node-id="50212">
            <span class="subhead ct_sutta">465. භද්දසාලජාතකං (2)</span>
            <div class="subhead-contents">
                <div class="paragraph" para="13">
                    <span class="paranum">13</span>
                    <div class="gatha"> කා ත්වං සුද්ධෙහි වත්ථෙහි, අඝෙ වෙහායසං 
                        <span class="note">(වෙහාසයං (සී. පී.))</span> ඨිතා;
                    </div>
                    <div class="gathalast">කෙන ත්‍යාස්සූනි වත්තන්ති, කුතො තං භයමාගතං.</div>
                </div>
                <div class="paragraph" para="14">
                    <span class="paranum">14</span>
                    <div class="gatha"> තවෙව දෙව විජිතෙ, භද්දසාලොති මං විදූ;</div>
                    <div class="gathalast">සට්ඨි 
                        <span class="note">(සට්ඨිං (සී. පී.))</span> වස්සසහස්සානි, තිට්ඨතො පූජිතස්ස මෙ.
                    </div>
                </div>
                <div class="paragraph" para="15">
                    <span class="paranum">15</span>
                    <div class="gatha"> කාරයන්තා 
                        <pb ed="M" n="1.0243"/> නගරානි, අගාරෙ ච දිසම්පති;
                    </div>
                    <div class="gatha">විවිධෙ චාපි පාසාදෙ, න මං තෙ අච්චමඤ්ඤිසුං;</div>
                    <div class="gathalast">යථෙව මං තෙ පූජෙසුං, තථෙව ත්වම්පි පූජය.</div>
                </div>
                <div class="paragraph" para="16">
                    <span class="paranum">16</span>
                    <div class="gatha"> තං ඉවාහං 
                        <span class="note">(තඤ්ච අහං (සී. ස්‍යා. පී.))</span> න පස්සාමි, ථූලං කායෙන තෙ දුමං;
                    </div>
                    <div class="gathalast">ආරොහපරිණාහෙන, අභිරූපොසි ජාතියා.</div>
                </div>
                <div class="paragraph" para="17">
                    <span class="paranum">17</span>
                    <div class="gatha"> පාසාදං කාරයිස්සාමි, එකත්ථම්භං මනොරමං;</div>
                    <div class="gathalast">තත්ථ තං උපනෙස්සාමි, චිරං තෙ යක්ඛ ජීවිතං.</div>
                </div>
                <div class="paragraph" para="18">
                    <span class="paranum">18</span>
                    <div class="gatha"> එවං චිත්තං උදපාදි, සරීරෙන විනාභාවො;</div>
                    <div class="gathalast">පුථුසො මං විකන්තිත්වා, ඛණ්ඩසො අවකන්තථ.</div>
                </div>
                <div class="paragraph" para="19">
                    <span class="paranum">19</span>
                    <div class="gatha"> අග්ගෙ 
                        <pb ed="T" n="1.0325"/> ච ඡෙත්වා මජ්ඣෙ ච, පච්ඡා මූලම්හි ඡින්දථ 
                        <span class="note">(මූලඤ්ච ඡින්දථ (සී.), මූලං විඡින්දථ (පී.))</span>;
                    </div>
                    <div class="gathalast">එවං මෙ ඡිජ්ජමානස්ස, න දුක්ඛං මරණං සියා.</div>
                </div>
                <div class="paragraph" para="20">
                    <span class="paranum">20</span>
                    <div class="gatha"> හත්ථපාදං 
                        <span class="note">(හත්ථපාදෙ (ක.))</span> යථා ඡින්දෙ 
                        <span class="note">(ඡින්නෙ (ක.))</span>, කණ්ණනාසඤ්ච ජීවතො;
                    </div>
                    <div class="gathalast">තතො පච්ඡා සිරො ඡින්දෙ, තං දුක්ඛං මරණං සියා.</div>
                </div>
                <div class="paragraph" para="21">
                    <span class="paranum">21</span>
                    <div class="gatha"> සුඛං නු ඛණ්ඩසො ඡින්නං, භද්දසාලවනප්පති;</div>
                    <div class="gathalast">කිං හෙතු කිං උපාදාය, ඛණ්ඩසො ඡින්නමිච්ඡසි.</div>
                </div>
                <div class="paragraph" para="22">
                    <span class="paranum">22</span>
                    <div class="gatha"> යඤ්ච හෙතුමුපාදාය, හෙතුං ධම්මූපසංහිතං;</div>
                    <div class="gathalast">ඛණ්ඩසො ඡින්නමිච්ඡාමි, මහාරාජ සුණොහි මෙ.</div>
                </div>
                <div class="paragraph" para="23">
                    <span class="paranum">23</span>
                    <div class="gatha"> ඤාතී මෙ සුඛසංවද්ධා, මම පස්සෙ නිවාතජා;</div>
                    <div class="gathalast">තෙපිහං උපහිංසෙය්‍යං, පරෙසං අසුඛොචිතං.</div>
                </div>
                <div class="paragraph" para="24">
                    <span class="paranum">24</span>
                    <div class="gatha"> චෙතෙය්‍යරූපං 
                        <pb ed="V" n="1.0190"/>
                        <span class="note">(චෙතබ්බරූපං (සී. පී.))</span> චෙතෙසි, භද්දසාලවනප්පති;
                    </div>
                    <div class="gathalast">හිතකාමොසි ඤාතීනං, අභයං සම්ම දම්මි තෙති.</div>
                </div>
            </div>
            <div class="centre ct_sutta ending">භද්දසාලජාතකං දුතියං.</div>
        </div>
        <div class="subhead ct_sutta" node-id="50213">
            <span class="subhead ct_sutta">466. සමුද්දවාණිජජාතකං (3)</span>
            <div class="subhead-contents">
                <div class="paragraph" para="25">
                    <span class="paranum">25</span>
                    <div class="gatha"> කසන්ති 
                        <pb ed="M" n="1.0244"/> වපන්ති තෙ ජනා, මනුජා කම්මඵලූපජීවිනො;
                    </div>
                    <div class="gathalast">නයිමස්ස දීපකස්ස භාගිනො, ජම්බුදීපා ඉදමෙව නො වරං.</div>
                </div>
                <div class="paragraph" para="26">
                    <span class="paranum">26</span>
                    <div class="gatha"> තිපඤ්චරත්තූපගතම්හි චන්දෙ, වෙගො 
                        <pb ed="T" n="1.0326"/> මහා හෙහිති සාගරස්ස;
                    </div>
                    <div class="gathalast">උප්ලවිස්සං දීපමිමං උළාරං, මා වො වධී ගච්ඡථ ලෙණමඤ්ඤං.</div>
                </div>
                <div class="paragraph" para="27">
                    <span class="paranum">27</span>
                    <div class="gatha"> න ජාතුයං සාගරවාරිවෙගො, උප්ලවිස්සං දීපමිමං උළාරං;</div>
                    <div class="gathalast">තං මෙ නිමිත්තෙහි බහූහි දිට්ඨං, මා භෙථ කිං සොචථ මොදථව්හො 
                        <span class="note">(මොදථ වො (ක.) 6.38 මොග්ගල්ලානසුත්තං පස්සිතබ්බං)</span>.
                    </div>
                </div>
                <div class="paragraph" para="28">
                    <span class="paranum">28</span>
                    <div class="gatha"> පහූතභක්ඛං බහුඅන්නපානං, පත්තත්ථ ආවාසමිමං උළාරං;</div>
                    <div class="gathalast">න වො භයං පටිපස්සාමි කිඤ්චි, ආපුත්තපුත්තෙහි පමොදථව්හො.</div>
                </div>
                <div class="paragraph" para="29">
                    <span class="paranum">29</span>
                    <div class="gatha"> යො දෙවොයං දක්ඛිණායං 
                        <span class="note">(දක්ඛිණස්සං (සී.))</span> දිසායං, ඛෙමන්ති පක්කොසති තස්ස සච්චං;
                    </div>
                    <div class="gathalast">න උත්තරො වෙදි භයාභයස්ස, මා භෙථ කිං සොචථ මොදථව්හො.</div>
                </div>
                <div class="paragraph" para="30">
                    <span class="paranum">30</span>
                    <div class="gatha"> යථා ඉමෙ විප්පවදන්ති යක්ඛා, එකො භයං සංසති ඛෙමමෙකො;</div>
                    <div class="gathalast">තදිඞ්ඝ මය්හං වචනං සුණාථ, ඛිප්පං 
                        <pb ed="T" n="1.0327"/> ලහුං මා විනස්සිම්හ සබ්බෙ.
                    </div>
                </div>
                <div class="paragraph" para="31">
                    <span class="paranum">31</span>
                    <div class="gatha"> සබ්බෙ 
                        <pb ed="M" n="1.0245"/> සමාගම්ම කරොම නාවං, දොණිං දළ්හං සබ්බයන්තූපපන්නං;
                    </div>
                    <div class="gathalast">සචෙ අයං දක්ඛිණො සච්චමාහ, මොඝං පටික්කොසති උත්තරොයං;</div>
                    <div class="gathalast">සා චෙව නො හෙහිති ආපදත්ථා, ඉමඤ්ච දීපං න පරිච්චජෙම.</div>
                </div>
                <div class="paragraph" para="32">
                    <span class="paranum">32</span>
                    <div class="gatha"> සචෙ ච ඛො උත්තරො සච්චමාහ, මොඝං පටික්කොසති දක්ඛිණොයං;</div>
                    <div class="gathalast">තමෙව නාවං අභිරුය්හ සබ්බෙ, එවං මයං සොත්ථි තරෙමු පාරං.</div>
                </div>
                <div class="paragraph" para="33">
                    <span class="paranum">33</span>
                    <div class="gatha"> න වෙ සුගණ්හං පඨමෙන සෙට්ඨං, කනිට්ඨමාපාථගතං ගහෙත්වා;</div>
                    <div class="gathalast">යො චීධ තච්ඡං 
                        <span class="note">(මජ්ඣං (සී. ස්‍යා. පී.))</span> පවිචෙය්‍ය ගණ්හති 
                        <span class="note">(ගණ්හි (ක.))</span>, ස වෙ නරො සෙට්ඨමුපෙති ඨානං.
                    </div>
                </div>
                <div class="paragraph" para="34">
                    <span class="paranum">34</span>
                    <div class="gatha"> යථාපි තෙ සාගරවාරිමජ්ඣෙ, සකම්මුනා සොත්ථි වහිංසු වාණිජා;</div>
                    <div class="gathalast">අනාගතත්ථං පටිවිජ්ඣියාන, අප්පම්පි නාච්චෙති ස භූරිපඤ්ඤො.</div>
                </div>
                <div class="paragraph" para="35">
                    <span class="paranum">35</span>
                    <div class="gatha"> බාලා 
                        <pb ed="T" n="1.0328"/> ච මොහෙන රසානුගිද්ධා, අනාගතං අප්පටිවිජ්ඣියත්ථං;
                    </div>
                    <div class="bodytext">පච්චුප්පන්නෙ සීදන්ති අත්ථජාතෙ, සමුද්දමජ්ඣෙ යථා තෙ මනුස්සා.</div>
                </div>
                <div class="paragraph" para="36">
                    <span class="paranum">36</span>
                    <div class="gatha"> අනාගතං 
                        <pb ed="V" n="1.0191"/> පටිකයිරාථ කිච්චං, ‘‘මා මං කිච්චං කිච්චකාලෙ බ්‍යධෙසි’’;
                    </div>
                    <div class="gathalast">තං තාදිසං පටිකත 
                        <span class="note">(පටිකතං (ක.), පටිගත (සී. අට්ඨ.), පටිකච්ච (?))</span> කිච්චකාරිං, න තං කිච්චං කිච්චකාලෙ බ්‍යධෙතීති.
                    </div>
                </div>
            </div>
            <div class="centre ct_sutta ending">සමුද්දවාණිජජාතකං තතියං.</div>
        </div>
        <div class="subhead ct_sutta" node-id="50214">
            <span class="subhead ct_sutta">467. කාමජාතකං (4)</span>
            <div class="subhead-contents">
                <div class="paragraph" para="37">
                    <span class="paranum">37</span>
                    <div class="gatha"> කාමං 
                        <pb ed="M" n="1.0246"/> කාමයමානස්ස, තස්ස චෙ තං සමිජ්ඣති;
                    </div>
                    <div class="gathalast">අද්ධා පීතිමනො හොති, ලද්ධා මච්චො යදිච්ඡති.</div>
                </div>
                <div class="paragraph" para="38">
                    <span class="paranum">38</span>
                    <div class="gatha"> කාමං කාමයමානස්ස, තස්ස චෙ තං සමිජ්ඣති;</div>
                    <div class="gathalast">තතො නං අපරං කාමෙ, ධම්මෙ තණ්හංව වින්දති.</div>
                </div>
                <div class="paragraph" para="39">
                    <span class="paranum">39</span>
                    <div class="gatha"> ගවංව සිඞ්ගිනො සිඞ්ගං, වඩ්ඪමානස්ස වඩ්ඪති;</div>
                    <div class="gatha">එවං මන්දස්ස පොසස්ස, බාලස්ස අවිජානතො;</div>
                    <div class="gathalast">භිය්‍යො තණ්හා පිපාසා ච, වඩ්ඪමානස්ස වඩ්ඪති.</div>
                </div>
                <div class="paragraph" para="40">
                    <span class="paranum">40</span>
                    <div class="gatha"> පථබ්‍යා සාලියවකං, ගවස්සං 
                        <span class="note">(ගවාසං (සී. ස්‍යා. පී.))</span> දාසපොරිසං;
                    </div>
                    <div class="gathalast">දත්වා ච 
                        <span class="note">(දත්වාපි (සී. ස්‍යා.), දත්වා වා (පී.))</span> නාලමෙකස්ස, ඉති විද්වා 
                        <span class="note">(විද්ධා (ස්‍යා.))</span> සමං චරෙ.
                    </div>
                </div>
                <div class="paragraph" para="41">
                    <span class="paranum">41</span>
                    <div class="gatha"> රාජා 
                        <pb ed="T" n="1.0329"/> පසය්හ පථවිං විජිත්වා, සසාගරන්තං මහිමාවසන්තො;
                    </div>
                    <div class="gathalast">ඔරං සමුද්දස්ස අතිත්තරූපො 
                        <span class="note">(අතිත්තිරූපො (ක.))</span>, පාරං සමුද්දස්සපි පත්ථයෙථ.
                    </div>
                </div>
                <div class="paragraph" para="42">
                    <span class="paranum">42</span>
                    <div class="gatha"> යාව අනුස්සරං කාමෙ, මනසා තිත්ති නාජ්ඣගා;</div>
                    <div class="gathalast">තතො නිවත්තා පටිකම්ම දිස්වා, තෙ වෙ සුතිත්තා යෙ 
                        <span class="note">(තිත්තා (සී. ස්‍යා. පී.))</span> පඤ්ඤාය තිත්තා.
                    </div>
                </div>
                <div class="paragraph" para="43">
                    <span class="paranum">43</span>
                    <div class="gatha"> පඤ්ඤාය තිත්තිනං 
                        <span class="note">(තිත්තීනං (සී. ස්‍යා.))</span> සෙට්ඨං, න සො කාමෙහි තප්පති;
                    </div>
                    <div class="gathalast">පඤ්ඤාය තිත්තං පුරිසං, තණ්හා න කුරුතෙ වසං.</div>
                </div>
                <div class="paragraph" para="44">
                    <span class="paranum">44</span>
                    <div class="gatha"> අපචිනෙථෙව කාමානං 
                        <span class="note">(කාමානි (සී. ස්‍යා. පී.))</span>, අප්පිච්ඡස්ස අලොලුපො;
                    </div>
                    <div class="gathalast">සමුද්දමත්තො පුරිසො, න සො කාමෙහි තප්පති.</div>
                </div>
                <div class="paragraph" para="45">
                    <span class="paranum">45</span>
                    <div class="gatha"> රථකාරොව චම්මස්ස, පරිකන්තං උපාහනං;</div>
                    <div class="gatha">යං යං චජති 
                        <span class="note">(ජහති (ස්‍යා. ක.))</span> කාමානං, තං තං සම්පජ්ජතෙ සුඛං;
                    </div>
                    <div class="gathalast">සබ්බං චෙ සුඛමිච්ඡෙය්‍ය, සබ්බෙ කාමෙ පරිච්චජෙ.</div>
                </div>
                <div class="paragraph" para="46">
                    <span class="paranum">46</span>
                    <div class="gatha"> අට්ඨ 
                        <pb ed="M" n="1.0247"/> තෙ භාසිතා ගාථා, සබ්බා හොන්ති සහස්සියො 
                        <span class="note">(සහස්සියා (?) උපරි සුතසොමජාතකෙ තථා දිස්සති)</span>;
                    </div>
                    <div class="gathalast">පටිගණ්හ මහාබ්‍රහ්මෙ, සාධෙතං තව භාසිතං.</div>
                </div>
                <div class="paragraph" para="47">
                    <span class="paranum">47</span>
                    <div class="gatha"> න මෙ අත්ථො සහස්සෙහි, සතෙහි නහුතෙහි වා;</div>
                    <div class="gathalast">පච්ඡිමං භාසතො ගාථං, කාමෙ මෙ න රතො මනො.</div>
                </div>
                <div class="paragraph" para="48">
                    <span class="paranum">48</span>
                    <div class="gatha"> භද්‍රකො 
                        <pb ed="V" n="1.0192"/>
                        <span class="note">(සද්දො (සී.))</span> වතායං මාණවකො, සබ්බලොකවිදූ මුනි;
                    </div>
                    <div class="gathalast">යො 
                        <pb ed="T" n="1.0330"/> ඉමං තණ්හං 
                        <span class="note">(යො තණ්හං (සී. ස්‍යා.))</span> දුක්ඛජනනිං, පරිජානාති පණ්ඩිතොති.
                    </div>
                </div>
            </div>
            <div class="centre ct_sutta ending">කාමජාතකං චතුත්ථං.</div>
        </div>
        <div class="subhead ct_sutta" node-id="50215">
            <span class="subhead ct_sutta">468. ජනසන්ධජාතකං (5)</span>
            <div class="subhead-contents">
                <div class="paragraph" para="49">
                    <span class="paranum">49</span>
                    <div class="gatha"> දස ඛලු ඉමානි 
                        <span class="note">(ඛලුමානි (ස්‍යා.))</span> ඨානානි, යානි පුබ්බෙ අකරිත්වා;
                    </div>
                    <div class="gathalast">ස පච්ඡා මනුතප්පති, ඉච්චෙවාහ 
                        <span class="note">(ඉච්චාහ රාජා (සී. ස්‍යා. පී.))</span> ජනසන්ධො.
                    </div>
                </div>
                <div class="paragraph" para="50">
                    <span class="paranum">50</span>
                    <div class="gatha"> අලද්ධා විත්තං තප්පති, පුබ්බෙ අසමුදානිතං;</div>
                    <div class="gathalast">න පුබ්බෙ ධනමෙසිස්සං, ඉති පච්ඡානුතප්පති.</div>
                </div>
                <div class="paragraph" para="51">
                    <span class="paranum">51</span>
                    <div class="gatha"> සක්‍යරූපං පුරෙ සන්තං, මයා සිප්පං න සික්ඛිතං;</div>
                    <div class="gathalast">කිච්ඡා වුත්ති අසිප්පස්ස, ඉති පච්ඡානුතප්පති.</div>
                </div>
                <div class="paragraph" para="52">
                    <span class="paranum">52</span>
                    <div class="gatha"> කූටවෙදී පුරෙ ආසිං, පිසුණො පිට්ඨිමංසිකො;</div>
                    <div class="gathalast">චණ්ඩො ච ඵරුසො චාපි 
                        <span class="note">(චාසිං (සී. ස්‍යා. පී.))</span>, ඉති පච්ඡානුතප්පති.
                    </div>
                </div>
                <div class="paragraph" para="53">
                    <span class="paranum">53</span>
                    <div class="gatha"> පාණාතිපාතී පුරෙ ආසිං, ලුද්දො චාපි 
                        <span class="note">(චාසිං (සී. පී.))</span> අනාරියො;
                    </div>
                    <div class="gathalast">භූතානං නාපචායිස්සං, ඉති පච්ඡානුතප්පති.</div>
                </div>
                <div class="paragraph" para="54">
                    <span class="paranum">54</span>
                    <div class="gatha"> බහූසු වත සන්තීසු, අනාපාදාසු ඉත්ථිසු;</div>
                    <div class="gathalast">පරදාරං අසෙවිස්සං, ඉති පච්ඡානුතප්පති.</div>
                </div>
                <div class="paragraph" para="55">
                    <span class="paranum">55</span>
                    <div class="gatha"> බහුම්හි වත සන්තම්හි, අන්නපානෙ උපට්ඨිතෙ;</div>
                    <div class="gathalast">න පුබ්බෙ අදදං 
                        <span class="note">(අදදිං (සී.))</span> දානං, ඉති පච්ඡානුතප්පති.
                    </div>
                </div>
                <div class="paragraph" para="56">
                    <span class="paranum">56</span>
                    <div class="gatha"> මාතරං පිතරඤ්චාපි, ජිණ්ණකං ගතයොබ්බනං 
                        <span class="note">(ජිණ්ණකෙ ගතයොබ්බනෙ (සී. ස්‍යා. පී.))</span>;
                    </div>
                    <div class="gathalast">පහු 
                        <pb ed="T" n="1.0331"/> සන්තො න පොසිස්සං, ඉති පච්ඡානුතප්පති.
                    </div>
                </div>
                <div class="paragraph" para="57">
                    <span class="paranum">57</span>
                    <div class="gatha"> ආචරියමනුසත්ථාරං 
                        <pb ed="M" n="1.0248"/>, සබ්බකාමරසාහරං;
                    </div>
                    <div class="gathalast">පිතරං අතිමඤ්ඤිස්සං, ඉති පච්ඡානුතප්පති.</div>
                </div>
                <div class="paragraph" para="58">
                    <span class="paranum">58</span>
                    <div class="gatha"> සමණෙ බ්‍රාහ්මණෙ චාපි, සීලවන්තෙ බහුස්සුතෙ;</div>
                    <div class="gathalast">න පුබ්බෙ පයිරුපාසිස්සං, ඉති පච්ඡානුතප්පති.</div>
                </div>
                <div class="paragraph" para="59">
                    <span class="paranum">59</span>
                    <div class="gatha"> සාධු හොති තපො චිණ්ණො, සන්තො ච පයිරුපාසිතො;</div>
                    <div class="gathalast">න ච පුබ්බෙ තපො චිණ්ණො, ඉති පච්ඡානුතප්පති.</div>
                </div>
                <div class="paragraph" para="60">
                    <span class="paranum">60</span>
                    <div class="gatha"> යො ච එතානි ඨානානි, යොනිසො පටිපජ්ජති;</div>
                    <div class="gathalast">කරං පුරිසකිච්චානි, ස පච්ඡා නානුතප්පතීති.</div>
                </div>
            </div>
            <div class="centre ct_sutta ending">ජනසන්ධජාතකං පඤ්චමං.</div>
        </div>
        <div class="subhead ct_sutta" node-id="50216">
            <span class="subhead ct_sutta">469. මහාකණ්හජාතකං (6)</span>
            <div class="subhead-contents">
                <div class="paragraph" para="61">
                    <span class="paranum">61</span>
                    <div class="gatha"> කණ්හො 
                        <pb ed="V" n="1.0193"/> කණ්හො ච ඝොරො ච, සුක්කදාඨො පභාසවා 
                        <span class="note">(පතාපවා (සී. ස්‍යා. පී.))</span>;
                    </div>
                    <div class="gathalast">බද්ධො පඤ්චහි රජ්ජූහි, කිං රවි 
                        <span class="note">(ධීර (සී. පී.), වීර (ස්‍යා.))</span> සුනඛො තව.
                    </div>
                </div>
                <div class="paragraph" para="62">
                    <span class="paranum">62</span>
                    <div class="gatha"> නායං මිගානමත්ථාය, උසීනක 
                        <span class="note">(උසීනර (සී. පී.), උසීන්නර (ස්‍යා.))</span> භවිස්සති;
                    </div>
                    <div class="gathalast">මනුස්සානං අනයො හුත්වා, තදා කණ්හො පමොක්ඛති.</div>
                </div>
                <div class="paragraph" para="63">
                    <span class="paranum">63</span>
                    <div class="gatha"> පත්තහත්ථා සමණකා, මුණ්ඩා සඞ්ඝාටිපාරුතා;</div>
                    <div class="gathalast">නඞ්ගලෙහි කසිස්සන්ති, තදා කණ්හො පමොක්ඛති.</div>
                </div>
                <div class="paragraph" para="64">
                    <span class="paranum">64</span>
                    <div class="gatha"> තපස්සිනියො 
                        <span class="note">(තපනීයා (ක.) දුතියන්තපදානි හෙතානි)</span> පබ්බජිතා, මුණ්ඩා සඞ්ඝාටිපාරුතා;
                    </div>
                    <div class="gathalast">යදා ලොකෙ ගමිස්සන්ති, තදා කණ්හො පමොක්ඛති.</div>
                </div>
                <div class="paragraph" para="65">
                    <span class="paranum">65</span>
                    <div class="gatha"> දීඝොත්තරොට්ඨා 
                        <pb ed="T" n="1.0332"/> ජටිලා, පඞ්කදන්තා රජස්සිරා;
                    </div>
                    <div class="gathalast">ඉණං චොදාය 
                        <span class="note">(වොදාය (සී. පී.), චොදය (ස්‍යා.))</span> ගච්ඡන්ති, තදා කණ්හො පමොක්ඛති.
                    </div>
                </div>
                <div class="paragraph" para="66">
                    <span class="paranum">66</span>
                    <div class="gatha"> අධිච්ච වෙදෙ 
                        <span class="note">(වෙදං (ක.))</span> සාවිත්තිං, යඤ්ඤතන්තඤ්ච 
                        <span class="note">(තන්ත්‍රඤ්ච (සී. ස්‍යා. පී.))</span> බ්‍රාහ්මණා;
                    </div>
                    <div class="gathalast">භතිකාය යජිස්සන්ති, තදා කණ්හො පමොක්ඛති.</div>
                </div>
                <div class="paragraph" para="67">
                    <span class="paranum">67</span>
                    <div class="gatha"> මාතරං පිතරඤ්චාපි, ජිණ්ණකං ගතයොබ්බනං;</div>
                    <div class="gathalast">පහූ සන්තො 
                        <span class="note">(සන්තා (සී.))</span> න භරන්ති, තදා කණ්හො පමොක්ඛති.
                    </div>
                </div>
                <div class="paragraph" para="68">
                    <span class="paranum">68</span>
                    <div class="gatha"> මාතරං 
                        <pb ed="M" n="1.0249"/> පිතරඤ්චාපි, ජිණ්ණකං ගතයොබ්බනං;
                    </div>
                    <div class="gathalast">බාලා තුම්හෙති වක්ඛන්ති, තදා කණ්හො පමොක්ඛති.</div>
                </div>
                <div class="paragraph" para="69">
                    <span class="paranum">69</span>
                    <div class="gatha"> ආචරියභරියං සඛිං 
                        <span class="note">(ආචරියභරියං සඛාභරියං (සී. පී.))</span>, මාතුලානිං පිතුච්ඡකිං 
                        <span class="note">(පිතුච්ඡයං (සී.), පිතුච්ඡසං (පී.))</span>;
                    </div>
                    <div class="gathalast">යදා ලොකෙ ගමිස්සන්ති, තදා කණ්හො පමොක්ඛති.</div>
                </div>
                <div class="paragraph" para="70">
                    <span class="paranum">70</span>
                    <div class="gatha"> අසිචම්මං ගහෙත්වාන, ඛග්ගං පග්ගය්හ බ්‍රාහ්මණා;</div>
                    <div class="gathalast">පන්ථඝාතං කරිස්සන්ති, තදා කණ්හො පමොක්ඛති.</div>
                </div>
                <div class="paragraph" para="71">
                    <span class="paranum">71</span>
                    <div class="gatha"> සුක්කච්ඡවී වෙධවෙරා, ථූලබාහූ අපාතුභා;</div>
                    <div class="gathalast">මිත්තභෙදං කරිස්සන්ති, තදා කණ්හො පමොක්ඛති.</div>
                </div>
                <div class="paragraph" para="72">
                    <span class="paranum">72</span>
                    <div class="gatha"> මායාවිනො නෙකතිකා, අසප්පුරිසචින්තකා;</div>
                    <div class="gathalast">යදා ලොකෙ භවිස්සන්ති, තදා කණ්හො පමොක්ඛතීති.</div>
                </div>
            </div>
            <div class="centre ct_sutta ending">මහාකණ්හජාතකං ඡට්ඨං.</div>
        </div>
        <div class="subhead ct_sutta" node-id="50217">
            <span class="subhead ct_sutta">470. කොසියජාතකං (7)</span>
            <div class="subhead-contents">
                <div class="paragraph" para="73">
                    <span class="paranum">73</span>
                    <div class="gatha"> නෙව 
                        <pb ed="V" n="1.0194"/> කිණාමි නපි වික්කිණාමි, න 
                        <pb ed="T" n="1.0333"/> චාපි මෙ සන්නිචයො ච අත්ථි 
                        <span class="note">(ඉධත්ථි (ස්‍යා.))</span>;
                    </div>
                    <div class="gathalast">සුකිච්ඡරූපං වතිදං පරිත්තං, පත්ථොදනො නාලමයං දුවින්නං.</div>
                </div>
                <div class="paragraph" para="74">
                    <span class="paranum">74</span>
                    <div class="gatha"> අප්පම්හා අප්පකං දජ්ජා, අනුමජ්ඣතො මජ්ඣකං;</div>
                    <div class="gathalast">බහුම්හා බහුකං දජ්ජා, අදානං නුපපජ්ජති 
                        <span class="note">(න උපපජ්ජති (සී. පී.), නූපපජ්ජති (ස්‍යා.))</span>.
                    </div>
                </div>
                <div class="paragraph" para="75">
                    <span class="paranum">75</span>
                    <div class="gatha"> තං තං වදාමි කොසිය, දෙහි දානානි භුඤ්ජ ච.</div>
                    <div class="gathalast">අරියමග්ගං සමාරූහ 
                        <span class="note">(අරියං මග්ගං සමාරුහ (සී. පී.))</span>, නෙකාසී ලභතෙ සුඛං.
                    </div>
                </div>
                <div class="paragraph" para="76">
                    <span class="paranum">76</span>
                    <div class="gatha"> මොඝඤ්චස්ස හුතං හොති, මොඝඤ්චාපි සමීහිතං;</div>
                    <div class="gathalast">අතිථිස්මිං යො නිසින්නස්මිං, එකො භුඤ්ජති භොජනං.</div>
                </div>
                <div class="paragraph" para="77">
                    <span class="paranum">77</span>
                    <div class="gatha"> තං තං වදාමි කොසිය, දෙහි දානානි භුඤ්ජ ච;</div>
                    <div class="gathalast">අරියමග්ගං සමාරූහ, නෙකාසී ලභතෙ සුඛං.</div>
                </div>
                <div class="paragraph" para="78">
                    <span class="paranum">78</span>
                    <div class="gatha"> සච්චඤ්චස්ස 
                        <pb ed="M" n="1.0250"/> හුතං හොති, සච්චඤ්චාපි සමීහිතං;
                    </div>
                    <div class="gathalast">අතිථිස්මිං යො නිසින්නස්මිං, නෙකො භුඤ්ජති භොජනං.</div>
                </div>
                <div class="paragraph" para="79">
                    <span class="paranum">79</span>
                    <div class="gatha"> තං තං වදාමි කොසිය, දෙහි දානානි භුඤ්ජ ච;</div>
                    <div class="gathalast">අරියමග්ගං සමාරූහ, නෙකාසී ලභතෙ සුඛං.</div>
                </div>
                <div class="paragraph" para="80">
                    <span class="paranum">80</span>
                    <div class="gatha"> සරඤ්ච ජුහති පොසො, බහුකාය ගයාය ච;</div>
                    <div class="gathalast">දොණෙ තිම්බරුතිත්ථස්මිං, සීඝසොතෙ මහාවහෙ.</div>
                </div>
                <div class="paragraph" para="81">
                    <span class="paranum">81</span>
                    <div class="gatha"> අත්‍ර චස්ස හුතං හොති, අත්‍ර චස්ස සමීහිතං;</div>
                    <div class="gathalast">අතිථිස්මිං යො නිසින්නස්මිං, නෙකො භුඤ්ජති භොජනං.</div>
                </div>
                <div class="paragraph" para="82">
                    <span class="paranum">82</span>
                    <div class="gatha"> තං තං වදාමි කොසිය, දෙහි දානානි භුඤ්ජ ච;</div>
                    <div class="gathalast">අරියමග්ගං 
                        <pb ed="T" n="1.0334"/> සමාරූහ, නෙකාසී ලභතෙ සුඛං.
                    </div>
                </div>
                <div class="paragraph" para="83">
                    <span class="paranum">83</span>
                    <div class="gatha"> බළිසඤ්හි සො නිගිලති 
                        <span class="note">(නිග්ගිලති (සී. පී.))</span>, දීඝසුත්තං සබන්ධනං;
                    </div>
                    <div class="gathalast">අතිථිස්මිං යො නිසින්නස්මිං, එකො භුඤ්ජති භොජනං.</div>
                </div>
                <div class="paragraph" para="84">
                    <span class="paranum">84</span>
                    <div class="gatha"> තං තං වදාමි කොසිය, දෙහි දානානි භුඤ්ජ ච;</div>
                    <div class="gathalast">අරියමග්ගං සමාරූහ, නෙකාසී ලභතෙ සුඛං.</div>
                </div>
                <div class="paragraph" para="85">
                    <span class="paranum">85</span>
                    <div class="gatha"> උළාරවණ්ණා වත බ්‍රාහ්මණා ඉමෙ, අයඤ්ච වො සුනඛො කිස්ස හෙතු;</div>
                    <div class="gathalast">උච්චාවචං වණ්ණනිභං විකුබ්බති, අක්ඛාථ නො බ්‍රාහ්මණා කෙ නු තුම්හෙ.</div>
                </div>
                <div class="paragraph" para="86">
                    <span class="paranum">86</span>
                    <div class="gatha"> චන්දො ච සුරියො ච 
                        <span class="note">(සූරියො ච (ක.))</span> උභො ඉධාගතා, අයං පන මාතලි දෙවසාරථි;
                    </div>
                    <div class="gathalast">සක්කොහමස්මි තිදසානමින්දො, එසො ච ඛො පඤ්චසිඛොති වුච්චති.</div>
                </div>
                <div class="paragraph" para="87">
                    <span class="paranum">87</span>
                    <div class="gatha"> පාණිස්සරා 
                        <pb ed="V" n="1.0195"/> මුදිඞ්ගා ච 
                        <span class="note">(මුතිඞ්ගා ච (සී. ස්‍යා. පී.)</span>, මුරජාලම්බරානි ච;
                    </div>
                    <div class="gathalast">සුත්තමෙනං පබොධෙන්ති, පටිබුද්ධො ච නන්දති.</div>
                </div>
                <div class="paragraph" para="88">
                    <span class="paranum">88</span>
                    <div class="gatha"> යෙ කෙචිමෙ මච්ඡරිනො කදරියා, පරිභාසකා සමණබ්‍රාහ්මණානං;</div>
                    <div class="gathalast">ඉධෙව නික්ඛිප්ප සරීරදෙහං, කායස්ස භෙදා නිරයං වජන්ති.</div>
                </div>
                <div class="paragraph" para="89">
                    <span class="paranum">89</span>
                    <div class="gatha"> යෙ 
                        <pb ed="M" n="1.0251"/> කෙචිමෙ සුග්ගතිමාසමානා 
                        <span class="note">(සුග්ගතිමාසසානා (සී. පී.), සුග්ගතාසිසමානා (ක.))</span>, ධම්මෙ 
                        <pb ed="T" n="1.0335"/> ඨිතා සංයමෙ සංවිභාගෙ;
                    </div>
                    <div class="gathalast">ඉධෙව නික්ඛිප්ප සරීරදෙහං, කායස්ස භෙදා සුගතිං වජන්ති.</div>
                </div>
                <div class="paragraph" para="90">
                    <span class="paranum">90</span>
                    <div class="gatha"> ත්වං නොසි ඤාති පුරිමාසු ජාතිසු, සො මච්ඡරී රොසකො 
                        <span class="note">(කොසියො (ස්‍යා. ක.))</span> පාපධම්මො;
                    </div>
                    <div class="gathalast">තවෙව අත්ථාය ඉධාගතම්හා, මා පාපධම්මො නිරයං ගමිත්ථ 
                        <span class="note">(අප්පත්ථ (ක. සී. ස්‍යා. පී.))</span>.
                    </div>
                </div>
                <div class="paragraph" para="91">
                    <span class="paranum">91</span>
                    <div class="gatha"> අද්ධා හි මං වො හිතකාමා, යං මං සමනුසාසථ;</div>
                    <div class="gathalast">සොහං තථා කරිස්සාමි, සබ්බං වුත්තං හිතෙසිභි.</div>
                </div>
                <div class="paragraph" para="92">
                    <span class="paranum">92</span>
                    <div class="gatha"> එසාහමජ්ජෙව උපාරමාමි, න චාපිහං 
                        <span class="note">(න චාපහං (සී. පී.))</span> කිඤ්චි කරෙය්‍ය පාපං;
                    </div>
                    <div class="gathalast">න චාපි මෙ කිඤ්චි අදෙය්‍යමත්ථි, න චාපිදත්වා උදකං පිවාමි 
                        <span class="note">(උදකම්පහං පිබෙ (සී.))</span>.
                    </div>
                </div>
                <div class="paragraph" para="93">
                    <span class="paranum">93</span>
                    <div class="gatha"> එවඤ්ච මෙ දදතො සබ්බකාලං 
                        <span class="note">(කාලෙ (ක.))</span>, භොගා ඉමෙ වාසව ඛීයිස්සන්ති;
                    </div>
                    <div class="gathalast">තතො අහං පබ්බජිස්සාමි සක්ක, හිත්වාන කාමානි යථොධිකානීති.</div>
                </div>
            </div>
            <div class="centre ct_sutta ending">කොසියජාතකං සත්තමං.</div>
        </div>
        <div class="subhead ct_sutta" node-id="50218">
            <span class="subhead ct_sutta">471. මෙණ්ඩකපඤ්හජාතකං (8)</span>
            <div class="subhead-contents">
                <div class="paragraph" para="94">
                    <span class="paranum">94</span>
                    <div class="gatha"> යෙසං 
                        <pb ed="T" n="1.0336"/> න කදාචි භූතපුබ්බං, සඛ්‍යං 
                        <span class="note">(සක්ඛිං (සී. පී.), සඛි (ස්‍යා.))</span> සත්තපදම්පිමස්මි ලොකෙ;
                    </div>
                    <div class="gathalast">ජාතා අමිත්තා දුවෙ සහායා, පටිසන්ධාය චරන්ති කිස්ස හෙතු.</div>
                </div>
                <div class="paragraph" para="95">
                    <span class="paranum">95</span>
                    <div class="gatha"> යදි 
                        <pb ed="M" n="1.0252"/> මෙ අජ්ජ පාතරාසකාලෙ, පඤ්හං න සක්කුණෙය්‍යාථ වත්තුමෙතං;
                    </div>
                    <div class="gathalast">රට්ඨා පබ්බාජයිස්සාමි වො සබ්බෙ, න හි මත්ථො දුප්පඤ්ඤජාතිකෙහි.</div>
                </div>
                <div class="paragraph" para="96">
                    <span class="paranum">96</span>
                    <div class="gatha"> මහාජනසමාගමම්හි ඝොරෙ, ජනකොලාහලසඞ්ගමම්හි ජාතෙ;</div>
                    <div class="gathalast">වික්ඛිත්තමනා අනෙකචිත්තා, පඤ්හං න සක්කුණොම වත්තුමෙතං.</div>
                </div>
                <div class="paragraph" para="97">
                    <span class="paranum">97</span>
                    <div class="gatha"> එකග්ගචිත්තාව එකමෙකා, රහසි ගතා අත්ථං නිචින්තයිත්වා 
                        <span class="note">(අත්ථානි චින්තයිත්වා (ස්‍යා. ක.))</span>;
                    </div>
                    <div class="gathalast">පවිවෙකෙ සම්මසිත්වාන ධීරා, අථ වක්ඛන්ති ජනින්ද එතමත්ථං.</div>
                </div>
                <div class="paragraph" para="98">
                    <span class="paranum">98</span>
                    <div class="gatha"> උග්ගපුත්ත-රාජපුත්තියානං, උරබ්භස්ස මංසං පියං මනාපං;</div>
                    <div class="gathalast">න සුනඛස්ස තෙ අදෙන්ති මංසං, අථ මෙණ්ඩස්ස සුණෙන සඛ්‍යමස්ස.</div>
                </div>
                <div class="paragraph" para="99">
                    <span class="paranum">99</span>
                    <div class="gatha"> චම්මං විහනන්ති එළකස්ස, අස්සපිට්ඨත්ථරස්සුඛස්ස 
                        <span class="note">(අස්සපිට්ඨත්ථරණසුඛස්ස (සී.))</span> හෙතු;
                    </div>
                    <div class="gathalast">න ච තෙ සුනඛස්ස අත්ථරන්ති, අථ 
                        <pb ed="T" n="1.0337"/> මෙණ්ඩස්ස සුණෙන සඛ්‍යමස්ස.
                    </div>
                </div>
                <div class="paragraph" para="100">
                    <span class="paranum">100</span>
                    <div class="gatha"> ආවෙල්ලිතසිඞ්ගිකො 
                        <pb ed="V" n="1.0196"/> හි මෙණ්ඩො, න ච සුනඛස්ස විසාණකානි අත්ථි;
                    </div>
                    <div class="gathalast">තිණභක්ඛො මංසභොජනො ච, අථ මෙණ්ඩස්ස සුණෙන සඛ්‍යමස්ස.</div>
                </div>
                <div class="paragraph" para="101">
                    <span class="paranum">101</span>
                    <div class="gatha"> තිණමාසි පලාසමාසි මෙණ්ඩො, න ච සුනඛො තිණමාසි නො පලාසං;</div>
                    <div class="gathalast">ගණ්හෙය්‍ය සුණො සසං බිළාරං, අථ මෙණ්ඩස්ස සුණෙන සඛ්‍යමස්ස.</div>
                </div>
                <div class="paragraph" para="102">
                    <span class="paranum">102</span>
                    <div class="gatha"> අට්ඨඩ්ඪපදො 
                        <pb ed="M" n="1.0253"/> චතුප්පදස්ස, මෙණ්ඩො අට්ඨනඛො අදිස්සමානො;
                    </div>
                    <div class="gathalast">ඡාදියමාහරතී අයං ඉමස්ස, මංසං ආහරතී අයං අමුස්ස.</div>
                </div>
                <div class="paragraph" para="103">
                    <span class="paranum">103</span>
                    <div class="gatha"> පාසාදවරගතො විදෙහසෙට්ඨො, විතිහාරං අඤ්ඤමඤ්ඤභොජනානං;</div>
                    <div class="gathalast">අද්දක්ඛි 
                        <span class="note">(අද්දස (ස්‍යා. ක.))</span> කිර සක්ඛිකං ජනින්දො, බුභුක්කස්ස 
                        <pb ed="T" n="1.0338"/> පුණ්ණං මුඛස්ස 
                        <span class="note">(භොභුක්ඛස්ස ච පුණ්ණමුඛස්ස (සී.))</span> චෙතං.
                    </div>
                </div>
                <div class="paragraph" para="104">
                    <span class="paranum">104</span>
                    <div class="gatha"> ලාභා වත මෙ අනප්පරූපා, යස්ස මෙදිසා පණ්ඩිතා කුලම්හි;</div>
                    <div class="gathalast">පඤ්හස්ස ගම්භීරගතං නිපුණමත්ථං, පටිවිජ්ඣන්ති සුභාසිතෙන ධීරා.</div>
                </div>
                <div class="paragraph" para="105">
                    <span class="paranum">105</span>
                    <div class="gatha"> අස්සතරිරථඤ්ච එකමෙකං, ඵීතං ගාමවරඤ්ච එකමෙකං;</div>
                    <div class="gathalast">සබ්බෙසං වො දම්මි පණ්ඩිතානං, පරමප්පතීතමනො සුභාසිතෙනාති.</div>
                </div>
            </div>
            <div class="centre ct_sutta ending">මෙණ්ඩකපඤ්හජාතකං අට්ඨමං.</div>
        </div>
        <div class="subhead ct_sutta" node-id="50219">
            <span class="subhead ct_sutta">472. මහාපදුමජාතකං (9)</span>
            <div class="subhead-contents">
                <div class="paragraph" para="106">
                    <span class="paranum">106</span>
                    <div class="gatha"> නාදට්ඨා 
                        <span class="note">(නාදිට්ඨා (ක. සී. ස්‍යා. ක.))</span> පරතො දොසං, අණුං ථූලානි සබ්බසො;
                    </div>
                    <div class="gathalast">ඉස්සරො පණයෙ දණ්ඩං, සාමං අප්පටිවෙක්ඛිය.</div>
                </div>
                <div class="paragraph" para="107">
                    <span class="paranum">107</span>
                    <div class="gatha"> යො ච අප්පටිවෙක්ඛිත්වා, දණ්ඩං කුබ්බති ඛත්තියො;</div>
                    <div class="gathalast">සකණ්ටකං සො ගිලති, ජච්චන්ධොව සමක්ඛිකං.</div>
                </div>
                <div class="paragraph" para="108">
                    <span class="paranum">108</span>
                    <div class="gatha"> අදණ්ඩියං දණ්ඩයති 
                        <span class="note">(දණ්ඩියති (ස්‍යා. පී.))</span>, දණ්ඩියඤ්ච අදණ්ඩියං 
                        <span class="note">(අදණ්ඩිය (නිය්‍ය), න දණ්ඩයෙ (?))</span>;
                    </div>
                    <div class="gathalast">අන්ධොව විසමං මග්ගං, න ජානාති සමාසමං.</div>
                </div>
                <div class="paragraph" para="109">
                    <span class="paranum">109</span>
                    <div class="gatha"> යො ච එතානි ඨානානි, අණුං ථූලානි සබ්බසො;</div>
                    <div class="gathalast">සුදිට්ඨමනුසාසෙය්‍ය, ස වෙ වොහරිතු 
                        <span class="note">(වොහාතු (පී.))</span> මරහති.
                    </div>
                </div>
                <div class="paragraph" para="110">
                    <span class="paranum">110</span>
                    <div class="gatha"> නෙකන්තමුදුනා 
                        <pb ed="T" n="1.0339"/>
                        <pb ed="M" n="1.0254"/> සක්කා, එකන්තතිඛිණෙන වා;
                    </div>
                    <div class="gathalast">අත්තං මහන්තෙ 
                        <span class="note">(මහත්තෙ (ස්‍යා. ක.))</span> ඨපෙතුං 
                        <span class="note">(ඨාපෙතුං (සී. ස්‍යා. පී.))</span>, තස්මා උභයමාචරෙ.
                    </div>
                </div>
                <div class="paragraph" para="111">
                    <span class="paranum">111</span>
                    <div class="gatha"> පරිභූතො මුදු හොති, අතිතික්ඛො ච වෙරවා;</div>
                    <div class="gathalast">එතඤ්ච උභයං ඤත්වා, අනුමජ්ඣං සමාචරෙ.</div>
                </div>
                <div class="paragraph" para="112">
                    <span class="paranum">112</span>
                    <div class="gatha"> බහුම්පි රත්තො භාසෙය්‍ය, දුට්ඨොපි බහු භාසති;</div>
                    <div class="gathalast">න ඉත්ථිකාරණා රාජ, පුත්තං ඝාතෙතුමරහසි.</div>
                </div>
                <div class="paragraph" para="113">
                    <span class="paranum">113</span>
                    <div class="gatha"> සබ්බොව 
                        <pb ed="V" n="1.0197"/>
                        <span class="note">(සබ්බො ච (ක. සී. පී.))</span> ලොකො එකතො 
                        <span class="note">(එකන්තො (සී. පී.))</span>, ඉත්ථී ච අයමෙකිකා;
                    </div>
                    <div class="gathalast">තෙනාහං පටිපජ්ජිස්සං, ගච්ඡථ පක්ඛිපථෙව 
                        <span class="note">(පක්ඛිපෙථ (ස්‍යා. අට්ඨ.))</span> තං.
                    </div>
                </div>
                <div class="paragraph" para="114">
                    <span class="paranum">114</span>
                    <div class="gatha"> අනෙකතාලෙ නරකෙ, ගම්භීරෙ ච සුදුත්තරෙ 
                        <span class="note">(ගම්භීරෙ සුදුරුත්තරෙ (පී. ක.))</span>;
                    </div>
                    <div class="gathalast">පාතිතො ගිරිදුග්ගස්මිං, කෙන ත්වං තත්ථ නාමරි.</div>
                </div>
                <div class="paragraph" para="115">
                    <span class="paranum">115</span>
                    <div class="gatha"> නාගො ජාතඵණො තත්ථ, ථාමවා ගිරිසානුජො;</div>
                    <div class="gathalast">පච්චග්ගහි මං භොගෙහි, තෙනාහං තත්ථ නාමරිං.</div>
                </div>
                <div class="paragraph" para="116">
                    <span class="paranum">116</span>
                    <div class="gatha"> එහි තං පටිනෙස්සාමි, රාජපුත්ත සකං ඝරං;</div>
                    <div class="gathalast">රජ්ජං කාරෙහි 
                        <span class="note">(කාරෙසි (සී.))</span> භද්දන්තෙ, කිං අරඤ්ඤෙ කරිස්සසි.
                    </div>
                </div>
                <div class="paragraph" para="117">
                    <span class="paranum">117</span>
                    <div class="gatha"> යථා ගිලිත්වා බළිසං, උද්ධරෙය්‍ය සලොහිතං;</div>
                    <div class="gathalast">උද්ධරිත්වා සුඛී අස්ස, එවං 
                        <span class="note">(සුඛං (පී. ක.))</span> පස්සාමි අත්තනං 
                        <span class="note">(අත්තනි (පී. ක.), අත්තනා (ස්‍යා.), එවං අහම්පි පුන සොත්ථිභාවප්පත්තං ගිලිතබළිසං පුරිසමිව අත්තානං පස්සාමීති (අට්ඨ. සංවණ්ණනා))</span>.
                    </div>
                </div>
                <div class="paragraph" para="118">
                    <span class="paranum">118</span>
                    <div class="gatha"> කිං නු ත්වං බළිසං බ්‍රූසි, කිං ත්වං බ්‍රූසි සලොහිතං;</div>
                    <div class="gathalast">කිං නු ත්වං උබ්භතං බ්‍රූසි, තං මෙ අක්ඛාහි පුච්ඡිතො.</div>
                </div>
                <div class="paragraph" para="119">
                    <span class="paranum">119</span>
                    <div class="gatha"> කාමාහං බළිසං බ්‍රූමි, හත්ථිඅස්සං සලොහිතං;</div>
                    <div class="gathalast">චත්තාහං උබ්භතං බ්‍රූමි, එවං ජානාහි ඛත්තිය.</div>
                </div>
                <div class="paragraph" para="120">
                    <span class="paranum">120</span>
                    <div class="gatha"> චිඤ්චාමාණවිකා 
                        <pb ed="T" n="1.0340"/> මාතා, දෙවදත්තො ච මෙ පිතා;
                    </div>
                    <div class="gatha">ආනන්දො පණ්ඩිතො නාගො, සාරිපුත්තො ච දෙවතා;</div>
                    <div class="gathalast">රාජපුත්තො අහං ආසිං 
                        <span class="note">(අහං තදා රාජපුත්තො (සී. ස්‍යා. පී.))</span>, එවං ධාරෙථ ජාතකන්ති.
                    </div>
                </div>
            </div>
            <div class="centre ct_sutta ending">මහාපදුමජාතකං නවමං.</div>
        </div>
        <div class="subhead ct_sutta" node-id="502110">
            <span class="subhead ct_sutta">473. මිත්තාමිත්තජාතකං (10)</span>
            <div class="subhead-contents">
                <div class="paragraph" para="121">
                    <span class="paranum">121</span>
                    <div class="gatha"> කානි 
                        <pb ed="M" n="1.0255"/> කම්මානි කුබ්බානං, කථං විඤ්ඤූ පරක්කමෙ;
                    </div>
                    <div class="gathalast">අමිත්තං ජානෙය්‍ය මෙධාවී, දිස්වා සුත්වා ච පණ්ඩිතො.</div>
                </div>
                <div class="paragraph" para="122">
                    <span class="paranum">122</span>
                    <div class="gatha"> න නං උම්හයතෙ දිස්වා, න ච නං පටිනන්දති;</div>
                    <div class="gathalast">චක්ඛූනි චස්ස 
                        <span class="note">(චක්ඛූනිස්ස (ස්‍යා. ක.))</span> න දදාති, පටිලොමඤ්ච වත්තති.
                    </div>
                </div>
                <div class="paragraph" para="123">
                    <span class="paranum">123</span>
                    <div class="gatha"> අමිත්තෙ තස්ස භජති, මිත්තෙ තස්ස න සෙවති;</div>
                    <div class="gathalast">වණ්ණකාමෙ නිවාරෙති, අක්කොසන්තෙ පසංසති.</div>
                </div>
                <div class="paragraph" para="124">
                    <span class="paranum">124</span>
                    <div class="gatha"> ගුය්හඤ්ච තස්ස නක්ඛාති, තස්ස ගුය්හං න ගූහති;</div>
                    <div class="gathalast">කම්මං තස්ස න වණ්ණෙති, පඤ්ඤස්ස නප්පසංසති.</div>
                </div>
                <div class="paragraph" para="125">
                    <span class="paranum">125</span>
                    <div class="gatha"> අභවෙ 
                        <pb ed="V" n="1.0198"/> නන්දති තස්ස, භවෙ තස්ස න නන්දති;
                    </div>
                    <div class="gatha">අච්ඡෙරං 
                        <span class="note">(අච්ඡරියං (සී. ස්‍යා. පී.))</span> භොජනං ලද්ධා, තස්ස නුප්පජ්ජතෙ සති;
                    </div>
                    <div class="gathalast">තතො නං නානුකම්පති, අහො සොපි 
                        <span class="note">(අහාසොපි (ක. සී. ස්‍යා. ක.))</span> ලභෙය්‍යිතො.
                    </div>
                </div>
                <div class="paragraph" para="126">
                    <span class="paranum">126</span>
                    <div class="gatha"> ඉච්චෙතෙ සොළසාකාරා, අමිත්තස්මිං පතිට්ඨිතා;</div>
                    <div class="gathalast">යෙහි අමිත්තං ජානෙය්‍ය, දිස්වා සුත්වා ච පණ්ඩිතො.</div>
                </div>
                <div class="paragraph" para="127">
                    <span class="paranum">127</span>
                    <div class="gatha"> කානි කම්මානි කුබ්බානං, කථං විඤ්ඤූ පරක්කමෙ;</div>
                    <div class="gathalast">මිත්තං 
                        <pb ed="T" n="1.0341"/> ජානෙය්‍ය මෙධාවී, දිස්වා සුත්වා ච පණ්ඩිතො.
                    </div>
                </div>
                <div class="paragraph" para="128">
                    <span class="paranum">128</span>
                    <div class="gatha"> පවුත්ථං තස්ස සරති, ආගතං අභිනන්දති;</div>
                    <div class="gathalast">තතො කෙලායිතො හොති, වාචාය පටිනන්දති.</div>
                </div>
                <div class="paragraph" para="129">
                    <span class="paranum">129</span>
                    <div class="gatha"> මිත්තෙ තස්සෙව භජති, අමිත්තෙ තස්ස න සෙවති;</div>
                    <div class="gathalast">අක්කොසන්තෙ නිවාරෙති, වණ්ණකාමෙ පසංසති.</div>
                </div>
                <div class="paragraph" para="130">
                    <span class="paranum">130</span>
                    <div class="gatha"> ගුය්හඤ්ච තස්ස අක්ඛාති, තස්ස ගුය්හඤ්ච ගූහති;</div>
                    <div class="gathalast">කම්මඤ්ච තස්ස වණ්ණෙති, පඤ්ඤං තස්ස 
                        <span class="note">(පඤ්ඤමස්ස (ස්‍යා. ක.))</span> පසංසති.
                    </div>
                </div>
                <div class="paragraph" para="131">
                    <span class="paranum">131</span>
                    <div class="gatha"> භවෙ ච නන්දති තස්ස 
                        <span class="note">(භවෙ නන්දති තස්ස ච (ක.))</span>, අභවෙ තස්ස න නන්දති;
                    </div>
                    <div class="gatha">අච්ඡෙරං 
                        <span class="note">(අච්ඡරියං (සී. ස්‍යා. පී.))</span> භොජනං ලද්ධා, තස්ස උප්පජ්ජතෙ සති;
                    </div>
                    <div class="gathalast">තතො නං අනුකම්පති, අහො සොපි 
                        <span class="note">(පහාසොපි (ක. සී. ස්‍යා. ක.))</span> ලභෙය්‍යිතො.
                    </div>
                </div>
                <div class="paragraph" para="132">
                    <span class="paranum">132</span>
                    <div class="gatha"> ඉච්චෙතෙ 
                        <pb ed="M" n="1.0256"/> සොළසාකාරා, මිත්තස්මිං සුප්පතිට්ඨිතා;
                    </div>
                    <div class="gathalast">යෙහි මිත්තඤ්ච ජානෙය්‍ය 
                        <span class="note">(මිත්තං සුජානෙය්‍ය (පී. ක.))</span>, දිස්වා සුත්වා ච පණ්ඩිතොති.
                    </div>
                </div>
            </div>
            <div class="centre ct_sutta ending">මිත්තාමිත්තජාතකං දසමං.</div>
        </div>
    </div>
    <div class="centre ct_nipatha ending">ද්වාදසකනිපාතං නිට්ඨිතං.</div>
    <div class="paragraph udana" para="udana">
        <div class="bodytext ct_nipatha">තස්සුද්දානං -</div>
        <div class="ct_nipatha gatha">ලහුචිත්ත සසාල කසන්ති පුන, අථ කාම දසඛලුට්ඨානවරො;</div>
        <div class="gathalast ct_nipatha">අථ කණ්හ සුකොසිය මෙණ්ඩවරො, පදුමො පුන මිත්තවරෙන දසාති.</div>
    </div>
</div>